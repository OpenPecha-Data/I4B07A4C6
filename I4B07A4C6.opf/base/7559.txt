༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W1KG25264
ImageGroup:
ISBN:
11KG25266
n/a
LCCN:
n/a
Title:
འདུལ་བའི་འགྲེལ་པ་ལེགས་བཤད་སྐལ་བཟང་ནོར་བུའི་ཕྲེང་བ། །
'dul ba'i 'grel pa legs bshad skal bzang nor bu'i phreng ba/
to-be-supplied
Author:
to-be-supplied
n/a
Descriptor:
Original Publication:
Place:
Publisher:
I CIL
In/a
In/a
n/a
1
Date:
Volume:
Total Volumes:
TBRC Pages:
n/a
Introductory Pages:
Text Pages:
Scanning Information:
n/a
Scanned at Tibetan Buddhist Resource Center, 1430 Massachusetts Avenue, Cambridge,
MA 02138, USA.



༄༅། །འདུལ་བའི་སྡེ་སྣོད་ལེགས་བཤད་
སྐལ་བཟང་ནོར་བུའི་ཕྲེང་བ་
བཞུགས་སོ། །
)
»
<
བྱེད་ནད། /
24
VSES
/
མཛད་པ་པོ། པཎ་ཆེན་བདེ་ལེགས་ཉི་མ།
IG
སེར་གཙུག་ནང་བསྟན་དཔེ་རྙིང་འཚོལ་བསྡུ་ཕྱོགས་སྒྲིག་ཁང་ནས་བསྒྲིགས།
OD
Gr/



༄༅། །འདུལ་བའི་སྡེ་སྣོད་ལེགས་བཤད་
སྐལ་བཟང་ནོར་བུའི་ཕྲེང་བ་
བཞུགས་སོ། །
ནདནོ ག
༥༠
མཛད་པ་པོ། པཎ་ཆེན་བདེ་ལེགས་ཉི་མ།
སེར་གཙུག་ནང་བསྟན་དཔེ་རྙིང་འཚོལ་བསྡུ་ཕྱོགས་སྒྲིག་ཁང་ནས་བསྒྲིགས།
@s.



དཀར་ཆག
...... ….………...……….. (14)
འདིར་འདུལ་བའི་སྡེ་སྣོད་མཐའ་དག་གི་དགོངས་པ་ཕྱིན་ཅི་མ་ལོག་པར་
འགྲེལ་པར་བྱེད་པའི་ལེགས་བཤད་སྐལ་བཟང་ནོར་བུའི་ཕྲེང་བ་ཞེས་
བྱ་བ་རྒྱལ་བའི་སྲས་པོ་བདེ་ལེགས་ཉི་མས་མཛད་པ་བཞུགས་སོ།། ...……………….…… (1）
མཆོད་བརྗོད་དང་རྩོམ་པར་དམ་བཅའ་བ། .………... .…...………………….....…………..…………..（1)
བསྟན་བཅོས་ཀྱི་སྔོན་འགྲོའི་སྤྱི་བཤད། ...
..…………….….....……………….(3）
མཚན་གྱི་དོན་བཤད་པ།
….….….….……….………………..(21)
འགྱུར་གྱི་ཕྱག་བ ཤད་པ། ..…………
གཞུང་གི་དོན་བཤད་པ།
…….……………………(26)
ཀ༡ གཞན་བསྟན་བཅོས་ལ་འཇུག་པའི་ཡན་ལག་དགོས་འབྲེལ་བ ཤད་པ། ..…….……(26)
ཁ༡ དགོས་དོན། ..….....
བ….……………... (26)
ཁ༢ བསྡུས་དོན། ..…….……
………………(27)
ཁ༣ ཚིག་དོན། ..………
བ…......… ( 28)
ཁ༤ འཕྲོས་དོན་སྡོམ་པའི་རྣམ་གཞག་བཤད་པ།…….
བ..….……… ..(32)
ག༡ སོ་ཐར་སྡོམ་པའི་ངོ་བོ་བཤད་པ། ..……………….….
...…...………...(32)
ག༢ སོ་ཐར་སྡོམ་པའི་རབ་དབྱེ་བ ཤད་པ།
..…...…...……..……(34)
ག༣ སོ་ཐར་སྡོམ་པ་སོ་སོའི་ངོས་འཛིན་བ ཤད་པ།
…….…………………(35)
ག༤ སོ་ཐར་སྡོམ་པ་སྐྱེ་བའི་རྟེན་བཤད་པ། ..…………………
……..…….………….…….（46)
ག༥ སོ་ཐར་སྡོམ་པའི་གཏོང་རྒྱུ་བ ཤད་པ། ..…………………………..
......…..………..( 47)
ག༦ སོ་ཐར་སྡོམ་པའི་ཕན་ཡོན་བཤད་པ། ..…….…….………..
......….….…….( 48)
ག༧ སོ་ཐར་སྡོམ་པའི་སྐབས་སུ་མཐའ་དཔྱད་པ།
……………..……………..(49)
ཁ༥ འཇུག་པའི་ཡན་ལག་དགོས་འབྲེལ་སྐབས་ཀྱི་རྩོད་སྤོང་། ..…….…..…………....…………..(60)
ཀ༢ བསྟན་བཅོས་ཀྱི་ལུས་དངོས་བ ཤད་པ།……………………….. .……….……….…….(63）
ཁ༡ སློབ་པ་པོའི་རྟེན་གང་ཟག་དང་བ ཤད་པ།
....………..，， (63)



………………
， ༈ {3}
..
...
. .……，，，:{ :3}
，
{7
}
…………………………{ [11 )
， .. ( 12i )
{ 21）
…......…...….……..………………...
12 1}
( 121)
པཎ་ཆེན་བདེ་ལེགས་ཉི་མས་མཛད།
ག༡ གཞིའི་སྐབས་ནས་འབྱུང་བ།………………………
ང༡ སྔོན་གྱི་ཆོ་ག་བཤད་པ།………………….
ངའ ད་ལྟར་གྱི་ཆོ་ག་བ ཤད་པ།………………..
ཅ༡ སྡོམ་པ་མ་ཐོབ་པ་འ ཐོབ་པར་བྱེད་པའི་ཐབས། .….….………. ………………..(''7 }
ཆ༡ ཚིགས་སྔ་མ་དགེ་ཚུལ་དུ་སྒྲུབ་པའི་ཆོ་ག་བཤད་པ། ……………………………………..……………..(77)
ཆ༢ ཚིགས་ཕྱི་མ་བསྙེན་རྫོགས་སུ་བསྒྲུབ་པའི་ཆོ་ག་བཤད་པ།…………………………………….(111)
ཇ༡ སྦྱོར་བ་བཤད་པ། .……………….
ཇ༢ དངོས་གཞི་བཤད་པ། ……………………
ཇི ༣ མཇུག་ཆོག་བ ཤད་པ། ..…………
ཉ༡ བསྙེན་བཀུར་གྱི་གནས་དང་གནས་མ་ཡིན་པ་ཤེས་
ང་ འི་ཕྱིར་དུ་དུས་གོ་བརྗོད་པ།
ཏ༡ དུས་གོ་སྤྱིར་བརྗོད་པ། ………
...…………..…..
ཏ༢ དུས་ཚིགས་ཀྱི་རྣམ་གཞག་བྱེ་བྲག་ཏུ་བཤད་པ། །
… .
ཉ༢ བསླབ་པ་མི་ཉམས་པར་སྲུང་བའི་ཐབས་གདམས་ངག་བརྗོད་པ། ………………………( {66 }
ཅ༢ སྡོམ་པ་ཐོབ་པ་མི་ཉམས་པར་སྲུང་བའི་ཐབས་བཤད་པ། .
ཆ༡ གནས་དང་གནས་པའི་ཚུལ་ཁྲིམས་དང་མཚན་ཉིད་སྤྱིར་བཤད་པ། ...….….(172 »
ཆ༢ ལྔ་ཕྲུགས་ཉེར་གཅིག་གི་རྣམ་གཞག་རྒྱས་པར་བཤད་པ། .………………………………………..( 1 རྩ1)
ཅ༣ འགལ་རྐྱེན་བར་ཆད་ཀྱི་མཚན་ཉིད་བསྟན་པ། ……………………………………………………….. (11:| }
ག༢ ཕྲན་ཚེགས་ཀྱི་སྐབས་ནས་འབྱུང་བ། .….
འདུལ་བའི་སྡེ་སྣོད་མཐའ་དག་གི་དགོངས་པ་ཕྱིན་ཅི་མ་ལོག་པར་
འགྲེལ་པར་བྱེད་པའི་ལེགས་བཤད་སྐལ་བཟང་ནོར་བུའི་ཕྲེང་བ་
ཞེས་བྱ་བ་ལས་གཞི་སྟོད་ཀྱི་སྨད་ཆ་བཞུགས་སོ།།
………….……(21 (5 .
ག༢ དེས་བསླབ་པར་བྱ་བའི་བསླབ་བྱ་བསྟན་པ། .………………….
ང༡ སྤང་བྱ་དགག་པའི་བསླབ་བྱ་བ ཤད་པ། .….………………………….
ཅ༡ སྡེ་ལྔ་སོ་སོའི་མཚན་ཉིད་བ ཤད་པ། ..…………………
.………………….(21 f; .
ཆ༡ དགེ་སློང་ཕའི་ལྟུང་བ་སྡེ་ལྔ་བ ཤད་པ།
་
...，
12.1)
，，…….. 1 72 }
……….…
{ 1 }8 |
..……………{21 5
.…..……(? 1 ;;
( 9 ！ ( )
.2 •



དཀར་ཆག
བ..………….………………(216)
.
.…. ….，，，，，，，
， • • • .: (219)
，， ，，， ， ...…….….……..……• •: {21
}
..……..………(219)
•，，，，，，• • • • • • ཟ ，་；， • (246)
ཇ༡ ཐུན་མོང་བ་བསླབ་པ་འབུལ་ཆོག་བ ཤད་པ། .……………………
ཇ༢ ལྟུང་བ་སྡེ་ལྔ་དངོས་བ ཤད་པ། .……….
ཉ༡ གཅོད་པར་བྱེད་པ་ཕམ་པའི་སྡེ་བ ཤད་པ། .…………
ཏ༡ རང་གཞན་གཉིས་ཀའི་ཚངས་སྤྱོད་ལ་གནོད་པ་མི་
ཚངས་སྤྱོད་ཀྱི་ཕམ་པ་བཤད་པ། …….
ཏ༢ གཞན་གྱི་ལོངས་སྤྱོད་ལ་གནོད་པ་མ་བྱིན་ལེན་གྱི་ཕམ་པ་བཤད་པ། .………………(231）
ཏ ༣ གཞན་གྱི་ལུས་སྲོག་ལ་གནོད་པ་སྲོག་གཅོད་ཀྱི་ཕམ་པ་བཤད་པ། ..………………（243)
ཏ༤ རང་གཞན་གཉིས་ཀའི་དོན་སྒྲུབ་པ་ལ་གནོད་པ་རྫུན་སྨྲ་བའི་
ཕམ་པ་བ ཤད་པ། ...….……….…་
ཉ༢ གསོ་བ་དགེ་འདུན་ལ་རག་ལས་པ་དགེ་འདུན་ལྷག་མའི་སྡེ་བཤད་པ། ..………(249)
ཏ ༣ ལྟུང་བར་བྱེད་པ་ལྟུང་བྱེད་ཀྱི་སྡེ་བ ཤད་པ། ..…………………………. ....…………. ( 265)
ཐ༡ ཞག་གི་ཆད་ལས་དང་འབྲེལ་བ་སྤང་ལྟུང་གི་སྡེ་བ ཤད་པ། ..……………………………. (265)
ད༡སྤང་ལྟུང་ཐུན་མོང་བ་བ ཤད་པ།…………………
(265)
ད༢ ཐུན་མོང་མ་ཡིན་པའི་སྤང་ལྟུང་སོ་སོར་བ ཤད་པ། .………….
( 28 Y )
ན༡ གོས་ཞག་བཅུ་འཆང་སྤང་ལ་སོགས་པ་བཅུ་ཚན་དང་པོ།….
ན༢ སྲིང་བལ་གྱི་སྤང་ལྟུང་ལ་སོགས་པ་བཅུ་ཚན་གཉིས་པ། ...………………………………….(291）
ན༣ ལྷུང་བཟེད་འཆང་སྤང་ལ་སོགས་པ་བཅུ་ཚན་གསུམ་པ། ..……………..……………...(293)
ཐ༢ བཤགས་པ་ཙམ་དང་འབྲེལ་བའི་ལྟུང་བྱེད་འབའ་ཞིག་པའི་སྡེ་
བ ཤད་པ། …………………………….………………………………………………………………………….….………………..………..…………………. (237)
ད༡ བཅུ་ཚན་དང་པོ།……….……
ད༢ བཅུ་ཚན་གཉིས་པ། ……………
ད༣ བཅུ་ཚན་གསུམ་པ།………………
ད༤ བཅུ་ཚན་བཞི་པ། ………….….…
…………………………………(303)
ད༥ བཅུ་ཚན་ལྔ་པ། ..….…………………
ད༦ བཅུ་ཚན་དྲུག་པ།.……………………
ད༧ བཅུ་ཚན་བདུན་པ། .…………….
，，，
，，， ，，，，，་；(281 )
.
， ( 297)
.，，，
，
( 298)
….…….………..…， (302)
• • •。་， (309 }
• • ，，，
，: ( 31 1 }
• • ཟ , , ，，་
， • • • • • • •
• • • • • • • {
3 ]
༡ }
•3 •



...................…..…{314)
པཎ་ཆེན་བདེ་ལེགས་ཉི་མས་མཛད།
ད༨ བཅུ་ཚན་བརྒྱད་པ། ………………………………
ད༩ བཅུ་ཚན་དགུ་པ།……………
་ ་ ་ ་ ་ (315)
ཉ༤ སྨྲེ་སྔགས་ཀྱི་སྒོ་ནས་སོ་སོར་བཤགས་པར་བྱ་བ་སོར་བཤགས་ཀྱི་
སྡེ་བཤད་པ། ……………….
….……………………….… (317)
ཉ༥ བསླབ་བྱའི་ཉེས་བྱས་ཀྱི་སྡེ་བཤད་པ། ………………………………………….………….. ………………..(318 )
ཆ༢ དགེ་སློང་མའི་ཐུན་མོང་མ་ཡིན་པའི་ཕམ་པ་བཤད་པ། .…………………………………………….(319)
འདུལ་བའི་སྡེ་སྣོད་མཐའ་དག་གི་དགོངས་པ་ཕྱིན་ཅི་མ་ལོག་པར་
འགྲེལ་པར་བྱེད་པའི་ལེགས་བཤད་སྐལ་བཟང་ནོར་བུའི་ཕྲེང་བ་
ཞེས་བྱ་བ་པཎ་ཆེན་བདེ་ལེགས་ཉི་མས་མཛད་པའི་གཞི་སྨད་
བཞུགས་སོ།། .………
.….. ..…………..………..(33) )
ང༢ ཉམས་སུ་བླང་བྱ་སྒྲུབ་པའི་བསླབ་བྱ་བ ཤད་པ།…………
(330）
ཅ༡ བསླབ་པ་ཡོངས་སུ་སྦྱོང་བའི་གཞི་བཤད་པ། .….….……….………….……….……....….……..(33༦）
ཆ༡ གསོ་སྦྱོང་གི་སྒོ་ནས་བསླབ་པ་ཡོངས་སུ་སྦྱོང་བ། ..…………………………………………………….. (:30)
ཆ༢ དབྱར་གནས་ཀྱི་སྒོ་ནས་བསླབ་པ་ཡོངས་སུ་སྦྱོང་བ། .………………….
ཆ༣ དགག་དབྱེའི་སྒོ་ནས་བསླབ་པ་ཡོངས་སུ་སྦྱོང་བ། ..…….
ཆ༢ བདེ་བར་གནས་པའི་རྐྱེན་བསྟེན་པའི་སྒོ་ནས་བསླབ་པ་ཡོངས་སུ་
སྦྱོང་བ། ..…………………………
.…………..………{ 3f;8）
ཇ༡ བདེ་བར་གནས་པའི་རྐྱེན་གོས་བསྟེན་པ། ..…………………………………
ཉ༡ བག་ཡངས་དང་འབྲེལ་བ་སྲ་བརྐྱང་གི་གཞི། ……………………….
་. (368)
ཉ༢ འཚོ་བའི་ཡོ་བྱད་དང་འབྲེལ་བའི་གོས་ཀྱི་གཞི།
(381)
ཉ༣ དམིགས་བསལ་དང་འབྲེལ་བ་ཀོ་ལྤགས་ཀྱི་གཞི། ..
- (383）
ཇ༢ བདེ་བར་གནས་པའི་རྐྱེན་སྨན་བ སྟེན་པ། .………
ཅ༣ བྱ་བའི་ཐབས་ཐམས་ཅད་ལ་མཁོ་བའི་ལས་ཀྱི་གཞི་བ ཤད་པ།…………………………………… （ 40E )
ཅ༤ ག སོ་བ་ཕྱིར་བཅོས་པའི་གཞི་བཤད་པ། .……………………….
………………(419)
ཙ༥ དེ་ཐམས་ཅད་ཀྱི་རྟེན་གནས་མལ་གྱི་གཞི་བ ཤད་པ།…………
……… . ( 431)
མཇུག་བྱང་།
•，...
(57)
..， - (364 )
….
…..………….. (3
8
）
，་ • • { 39(1）
……….( 433 |



༄༅། །འདིར་འདུལ་བའི་སྡེ་སྣོད་མཐའ་དག་གི་དགོངས་པ་
ཕྱིན་ཅི་མ་ལོག་པར་འགྲེལ་པར་བྱེད་པའི་ལེགས་བཤད་
སྐལ་བཟང་ནོར་བུའི་ཕྲེང་བ་ཞེས་བྱ་བ་རྒྱལ་བའི་
སྲས་པོ་བདེ་ལེགས་ཉི་མས་མཛད་པ་
བཞུགས་སོ། །
མཆོད་བརྗོད་དང་རྩོམ་པར་དམ་བཅའ་བ།
༄༅། །བླ་མ་དང་ལྷག་པའི་ལྷ་རྗེ་བཙུན་འཇམ་དཔལ་དབྱངས་ལ་ཕྱག་
འཚལ་ཞིང་སྐྱབས་སུ་མཆིའོ། །འདུལ་བའི་སྡེ་སྣོད་མཐའ་དག་གི་དགོངས་པ་
ཕྱིན་ཅི་མ་ལོག་པར་འགྲེལ་པར་བྱེད་པའི་ལེགས་བཤད་སྐལ་བཟང་ནོར་བུའི་
ཕྲེང་བ་ཞེས་བྱ་བ། དག་པའི་ཐུགས་ཀྱི་གོ་འབྱེད་ལ་བརྟེན་སྙིང་པོའི་དཀྱིལ་
འཁོར་རྣམ་གསུམ་རབ་ཏུ་མཐོ་བའི་རྩེར། །ཚོགས་གཉིས་སྤྲིན་བཅུད་རྒྱུན་མི་
འཆད་པར་བབས་པ་ལས་བྱུང་བྱང་ཆུབ་སེམས་གཉིས་ཆུ་གཏེར་ཆེ། །བརྩོན་
འགྲུས་དྲག་པོའི་མགྱོགས་འགྲོས་བསྲུབས་པ་ལས་བྱུང་སྐུ་གཉིས་དཔལ་་་་་་་
གཟིའི་འོད་སྟོང་རབ་འབར་ཞིང་། །རྣམ་མང་ཆོས་ཀྱི་འཁོར་ལོ་བསྐོར་བའི་
བང་རིམ་བཞི་ལྡན་ཐུབ་དབང་ལྷུན་པོར་གུས་ཕྱག་འཚལ། །རབ་འབྱམས་
རྒྱལ་བའི་ཡེ་ཤེས་ཆུ་གཏེར་ཆེན་པོ་བསྲུབས་པ་ལས་བྱུང་ཞིང་། །མཁྱེན་བརྩེའི་
འོད་དཀར་མ་རིག་མུན་སེལ་རླབས་ཆེན་མཛད་པའི་ཆ་ཤས་ཅན། །ལྟ་བ་
ངན་པའི་ཚ་གདུང་ཀུན་སེལ་འཕགས་ཚོགས་རྒྱུ་སྐར་ཀུན་གྱི་བདག །འཇམ་
དབྱངས་ཞེས་གྲགས་རྒྱལ་སྲས་དབང་ཕྱུག་ཀུན་གྱི་གཙུག་ན་རྒྱལ་གྱུར་ཅིག །
རྣམ་དག་བསླབ་གསུམ་རྩ་བ་རབ་བརྟན་ཅིང་། །ལུང་རྟོགས་ཡོན་ཏན་ཡལ་
，1 •



པཎ་ཆེན་བདེ་ལེགས་ཉི་མས་མཛད།
འདབ་ཕྱོགས་བཅུར་གཡོ། །བྱང་ཆུབ་འབྲས་ ༢ན)བུས་བརྗིད་པའི་དཔག་
བསམ་མཆོག །དགྲ་བཅོམ་ཤཱ་རིའི་བུ་དང་ཉེ་བ་འཁོར། །སྒྲ་གཅན་འཛིན་
གཉིས་འཕགས་མཆོག་ཀླུ་སྒྲུབ་མགོན། །རིག་གནས་མཐར་སོན་འདུན་བཟང་
དབྱིག་གཉེན་ཞབས། །ཉེར་སྦས་ལ་སོགས་བཤད་མཛོད་མཛད་རྣམས་དང་། །
ས་གསུམ་བརྙེས་པ་ཡོན་ཤཱཀ་ཆོས་བཤེས་དང་། །དགྲ་བཅོམ་ས་ག་ལྷ་དང་ཞི་
བ་འཚོ། །སེང་གེའི་གདོང་ཅན་ཛི་ན་མི་ཏྲ་དང་། །དྷ་ན་ཤྲཱི་ལ་སརྦ་ཛྙཱ་དེ་བ། །
དྷརྨ་ཨཱ་ཀ་ར་དང་བི་མ་ལ། །འཕགས་ཡུལ་དགྲ་བཅོམ་འདུལ་བ་འཛིན་པའི་
གཙོ། །འཕགས་མཆོག་པཎ་ཆེན་རྣམས་ལ་གུས་པས་འདུད། །འཇིག་རྟེན་མིག་
གྱུར་སྐ་ཅོག་ཞང་གསུམ་དང༌། །སྦ་རཏྣ་སོགས་སད་མི་མི་བདུན་དང་། །ཡེ་
ཤེས་རིན་ཆེན་གཙང་གཡོ་དམར་གསུམ་སྟེ། །བསྟན་པའི་གཞི་འཛུགས་རྣམས་
ལ་གུས་པས་འདུད། །ཐུབ་བསྟན་བྱིན་ཟ་ཕན་བདེའི་འོད་པོ་ཆེ། །བདུད་
རིགས་རྒྱལ་པོས་བསྣུབས་ཚེ་ཐུགས་རྗེ་དང༌། །སྨོན་ལམ་སྟོབས་ཀྱིས་བསྟན་
པའི་མེ་བོ་ཚེ། །སླར་ཡང་གངས་རིའི་ཁྲོད་འདིར་སྦྱར་མཛད་པའི། །ས་བཅུའི་
དབང་ཕྱུག་དགོངས་པར་རབ་གསལ་དང་། །ཀླུ་མེས་ལ་སོགས་མཁས་པ་མི་
བཅུ་དང་། །བསྟན་པའི་མི་གསོས་འདུལ་བ་འཛིན་རྣམས་ལ། །བདག་ཅག་སྒོ་
གསུམ་གུས་པས་ཕྱག་འཚལ་ལོ། །དབུས་གཙང་ས་སྟེང་འདུལ་བའི་བབད་
སྒྲུབ་ཀྱིས། །རབ་ཏུ་འགེངས་མཛད་བྱང་ཆུབ་འབྱུང་གནས་དང་། །ཚུལ་ཁྲིམས་
འབྱུང་གནས་ཡེ་ཤེས་ཤེས་རབ་དང་། །རྡོར་དབང་རྡོ་རྗེ་རྒྱལ་མཚན་ཤེས་རབ་
འོད། །གྲགས་པ་རྒྱལ་( ༢ བ) མཚན་ཚུལ་ཁྲིམས་བྱང་ཆུབ་དང༌། །ཚུལ་ཁྲིམས་
འབྱུང་གནས་ཚུལ་ཁྲིམས་བླ་མ་དང་། །དབང་ཕྱུག་རྡོ་རྗེ་ཚུལ་ཁྲིམས་བྱང་རྡོར་
དང༌། །ཇོ་གདན་ནག་པོ་དར་ཚུལ་བརྩོན་འགྲུས་འབར། །སྨོན་ལམ་འོད་ཟེར་
ཀ་བ་དར་སེང་དང་། །དཔལ་ཆེན་གཞོན་རྡོར་སྦལ་ཏི་དགྲ་བཅོམ་ནས། །
དཀའ་བཞི་འཛིན་པ་བློ་གསལ་བར་བྱོན་དང་། །རྒྱལ་བ་གཉིས་པ་བློ་བཟང་
， ༡.



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད།
གྲགས་པའི་དཔལ། །དེ་སྲས་ཐུ་བོ་དར་མ་རིན་ཆེན་དང་། །མཁས་འགྲུབ་
བསྟན་པའི་ཉི་མ་དགེ་ལེགས་དཔལ། །མདོ་རྒྱུད་ཀུན་མཁྱེན་བློ་གྲོས་རིན་ཆེན་
ཞབས། །རིག་གནས་ཀུན་མཁྱེན་ཡོན་ཏན་རྒྱ་མཚོ་དང༌། །མཁས་གྲུབ་དཔལ་
འབྱོར་ལྷུན་གྲུབ་ཡབ་སྲས་དང་། །ཀུན་མཁྱེན་གཉིས་པ་ཆོས་འབྱོར་དཔལ་
བཟང་སོགས། །ཤ་མི་ནས་བརྒྱུད་འདུལ་འཛིན་རྣམས་ལ་བདུད། །སྡོམ་བརྩོན་
ཆེན་པོ་རྣལ་འབྱོར་བྱང་སེང་ནས། །དམར་སྟོན་དཔལ་ལྡན་རིན་ཆེན་ཁུ་
དབོན་དང༌། །གངས་ཅན་མགོན་པོ་དགེ་འདུན་གྲུབ་པ་སོགས། །གྲོ་ས་ནས་
བརྒྱུད་འདུལ་འཛིན་རྣམས་ལ་འདུད། །རྗེ་བཙུན་འཇམ་དབྱངས་ངུར་སྨྲིག་
ཟློས་གར་གྱིས། །རྒྱ་བོད་མཁས་པའི་འདུལ་བ་ཀུན་བཟུང་ནས། །ཞིང་འདིར་
ཐུབ་དབང་ཆོས་ཀྱི་རྒྱལ་པོ་ཡི། །བསྟན་པའི་རྒྱལ་མཚན་འཛིན་མཁས་དེ་ལ་
འདུད། །
རྒྱ་བོད་མཁས་པའི་འདུལ་བའི་སྡེ་སྣོད་ཀྱི། །ཚིག་དོན་གཅེས་པ་བསྡུས་པ་
རིན་ཆེན་འཕྲེང་། །གོ་གསལ་ཚིག་གི་སྲད་བུ་ལ་བརྒྱུས་ཏེ། །བློ་གསལ་མཛེས་
བྱེད་རྒྱུན་དུ་བདག་གིས་སྦྱིན། །གཟུར་གནས་རྣམ་དཔྱོད་ལྡན་རྣམས་དགའ་
བས་ལོངས། །རྣམ་དཔྱོད་མིག་བྲལ་འཁྱོག་པོའི་བློ་ཅན་གྱིས། །མཛེས་པར་མ་
མཐོང་རང་སྐྱོན་ཁོ་ནར་ཟད། །སྐལ་བཟང་རྣམ་དཔྱོད་ལྡན་པས་འདི་མཐོང་
ཚེ། །བློ་གྲོས་མིག་ལ་བདུད་རྩིའི་དཔལ་སྟེར་འགྱུར།། །།
བསྟན་བཅོས་ཀྱི་སྔོན་འགྲོའི་སྤྱི་བཤད།
༈ འདིར་གང་བཤད་པར་བྱ་བའི་ཆོས་ནི། ཇི་སྐད་དུ་སོ་སོ་ཐར་པ་ལས།
སྙན་པའི་བ་དན་འཇིག་རྟེན་གསུམ་ན་གྲགས། །དམ་པའི་( ༣ན）ཆོས་སྒྲ་སེང་
གེའི་སྒྲ་སྒྲོགས་པ། །ཐམས་ཅད་མཁྱེན་པ་དཀོན་མཆོག་མཛོད་བརྙེས་པའི། །
ཞབས་ལ་ཚངས་དབང་གཙུག་གི་ནོར་བུས་གཏུགས། །ཞེས་གསུངས་པ་ལྟར་
•
3 ，



པཎ་ཆེན་བདེ་ལེགས་ཉི་མས་མཛད།
སངས་རྒྱས་བཅོམ་ལྡན་འདས་ཞེས་སྙན་པའི་བ་དན་དཀར་པོ་ས་གསུམ་ན་་་་་
གཡོ་ཞིང་དམ་པའི་ཆོས་སྟོན་པའི་སྒྲ་ཕྱོགས་བཅུར་སྒྲོག་པ་དེ་ཉིད་ཀྱིས་དང་་་
པོར་བྱང་ཆུབ་མཆོག་ཏུ་ཐུགས་བསྐྱེད། བར་དུ་བསྐལ་པ་གྲངས་མེད་གསུམ་
དུ་ཚོགས་བསགས། མཐར་རྡོ་རྗེ་གདན་གྱི་སྤོ་ལ་མངོན་པར་རྫོགས་པར་
སངས་རྒྱས་ནས་ཆོས་ཀྱི་འཁོར་ལོ་ཇི་སྙེད་ཅིག་གསུངས་པ་རྣམས་སྡེ་སྣོད་་་་་
གསུམ་གྱི་བཀའ་བསྡུ་མཛད་པ་རྣམས་ཀྱི་ནང་ནས་ཆེས་མཆོག་ཏུ་གྱུར་ང་་ནི་་་
འདུལ་བའི་སྡེ་སྣོད་རིན་པོ་ཆེ་འདི་ཉིད་ཡིན་ཞིང་། འདུལ་བའི་སྡེ་སྣོད་མཐའ་
དག་གི་དགོངས་པ་ཕྱིན་ཅི་མ་ལོག་པར་འགྲེལ་བའི་འདུལ་བ་མདོ་རྩ་བ་འདི་་
ཉིད་གང་བཤད་པར་བྱ་བའི་ཆོས་སོ། །དེ་ཡང་དང་པོར་བྱང་ཆུབ་མཆོག་ཏུ་
སེམས་བསྐྱེད་ཚུལ་མདོ་སྡེ་རྣམས་སུ་མི་མཐུན་པ་དུ་མ་ཞིག་ཡོད་ཀྱང་། འདུལ་
བ་ལུང་དང༌། མདོ་སྡེ་བསྐལ་བཟང་དང་མཛོད་རྣམས་ལས་གསུངས་པ་དང་
མཐུན་པར་དང་པོར་ཤཱཀྱ་ཐུབ་པ་ཆེན་པོའི་དྲུང་དུ་ཐུགས་བསྐྱེད་པ་ཡིན་ཏེ།
ལུང་གཞིའི་བར་སྡོམ་ལས། ཤཱཀྱ་ཐུབ་པ་ནས་བཟུང་ནས། །འདྲེན་པ་ལེགས་
མཛད་བར་དག་ཏུ། །བདུན་ཁྲི་ལྔ་སྟོང་ཚང་བ་ཡི། །སངས་རྒྱས་རྣམས་ནི་ངས་
མཆོད་དོ། །སངས་རྒྱས་རྣམ་གཟིགས་ནས་བཟུང་ནས། །དབང་པོ་རྒྱལ་མཚན་
ཐུབ་པའི་བར། །བདུན་ཁྲི་དྲུག་སྟོང་ཚང་བ་ཡི། །སངས་རྒྱས་རྣམས་ནི་ངས་
མཆོད་དོ། །སངས་རྒྱས་མར་མེ་མཛད་ནས་ནི། །འདྲེན་པ་འོད་སྲུང་བར་དག་
ཏུ། །བདུན་ཁྲི་བདུན་སྟོང་ཚང་བ་ཡི། །སངས་རྒྱས་རྣམས་ནི་ངས་མཆོད་དོ། །
ཞེས་དང༌། མཛོད་ལས། རྣམ་གཟིགས་མར་མེ་རིན་ཆེན་གཙུག །གྲངས་མེད་
གསུམ་གྱི་ཐ་མར་བྱུང་། །དང་པོ་( ༣༠） ཤཱཀྱ་ཐུབ་པ་ཡིན། །ཞེས་དང༌། བསྐལ་
བཟང་ལས་ཀྱང་། སྟོན་པ་འདི་སྔོན་རྫ་མཁན་གྱི་ཁྱེའུ་འོད་ཡངས་པར་སྐྱེ་བ་
བཞེས་པའི་ཚེ། ཤཱཀྱ་ཐུབ་པ་ཆེན་པོ་ལ་གདུགས་ཚོད་ཀྱིས་བསྙེན་བཀུར་བྱས་
ནས། དེ་བཞིན་གཤེགས་པ་ཁྱེད་སྐུ་ཅི་འདྲ་དང་། །ཞེས་སོགས་བརྗོད་པའི་སྒོ་



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད།
ནས་སེམས་བསྐྱེད་པར་གསུངས་པ་ཡིན་ཏེ། བསྐལ་བཟང་ལས། ང་ནི་སྔོན་ཚེ་
དམན་པར་གྱུར་པའི་ཚེ། །དེ་བཞིན་གཤེགས་པ་ཤཱཀྱ་ཐུབ་ཆེན་ལ། །འཇམ་
གང་ཞིག་གི་དབུལ་བ་བྱས་ནས་ཀྱང་། །དང་པོར་བྱང་ཆུབ་ཏུ་ནི་སེམས་
བསྐྱེད་དོ། །ཞེས་གསུངས་པའི་ཕྱིར་དང༌། བར་དུ་བསྐལ་པ་གྲངས་མེད་གསུམ་
དུ་ཚོགས་བསགས་པའི་ཚུལ་ནི། ལུང་གི་བར་སྡོམ་སྔར་དྲངས་པ་ལྟར་དང༌།
མཛོད་འགྲེལ་ལས། ཟློག་པའི་གོ་རིམས་ཀྱིས་གོ་རིམས་བཞིན་དུ། རྣམ་
གཟིགས་མར་མེ་རིན་ཆེན་གཙུག །གྲངས་མེད་གསུམ་གྱི་ཐ་མར་བྱུང༌། །ཡང་
དག་པར་རྫོགས་པའི་སངས་རྒྱས་རིན་ཆེན་གཙུག་ཏོར་ཅན་གྱི་ཚེ་ནི་བསྐལ་་་
པ་གྲངས་མེད་པ་དང་པོ་རྫོགས་སོ། །བཅོམ་ལྡན་འདས་མར་མེ་མཛད་ཀྱི་ཚེ་
ནི་གཉིས་པ་རྫོགས་སོ། །དེ་བཞིན་གཤེགས་པ་རྣམ་པར་གཟིགས་ཀྱི་ཚེ་ནི་
གསུམ་པ་རྫོགས་སོ། །ཞེས་གསུངས་པའི་ཕྱིར། མཐར་རྡོ་རྗེ་གདན་གྱི་སྤོ་ལ་
མངོན་པར་རྫོགས་པར་སངས་རྒྱས་པའི་ཚུལ་ཡོད་དེ། སྲིད་པ་ཐ་མའི་ཚེ་ཆུ་བོ་
ནི་རཉྫ་ནའི་འགྲམ་དུ་ལོ་དྲུག་དཀའ་བ་སྤྱད་ནས་གྲོང་པའི་བུ་མོ་དགའ་མོ་་་་
དང༌། དགའ་སྟོབས་མ་ལས་བ་མཆོག་སྟོང་གི་འོ་མ་ལན་བཅུ་དྲུག་ཏུ་ཉིང་
ཁུར་བྱས་པའི་འོ་མ་བཞེས་ཏེ་སངས་རྒྱས་པའི་མཛད་པ་སྟོན་པའི་དུས་ལ་་་་་
བབ་པར་མཁྱེན་ནས། མ་ག་ཏ་རྡོ་རྗེའི་གདན་དུ་བྱོན་ནས་རྩྭ་ཚོང་གི་ཁྱེའུ་
བཀྲ་ཤིས་ལས་རྩྭ་ཀུ་ཤ་བཞེས་པ་ལས་གདན་མཛད་ནས། ཇི་སྲིད་ཟག་མེད་མ་
ཐོབ་པ། །དེ་སྲིད་སྐྱིལ་ཀྲུང་བ ཤིག་མི་བྱ། །ཞེས་གསུངས་པ་ལྟར། སྦྱོར་ལམ་
དྲོད་ནས་ཟད་མི་སྐྱེ་ཤེས་པའི་ཡེ་ཤེས་ཀྱི་བར་བསམ་གཏན་ཐུན་གཅིག་ལ་་་་་་
མངོན་དུ་བྱས་ཏེ་མངོན་པར་རྫོགས་པར་སངས་རྒྱས་པའི་ཕྱིར། སངས་རྒྱས་
ནས་ཆོས་ཀྱི་འཁོར་ལོ་བསྐོར་ཚུལ་ཡོད་དེ། སྟོན་པ་མངོན་པར་རྫོགས་པར་
སངས་རྒྱས་མ་ཐག་ཏུ་ཤིང་ཏ་ལ་བདུན་ཙམ་དུ་ནམ་མཁའ་ལ་འཕགས་ཏེ།
( ༤ན） ཟབ་ཞི་སྤྲོས་བྲལ་འོད་གསལ་འདུས་མ་བྱས། །ཞེས་སོགས་ཚིགས་བཅད་
，
5 •



པཎ་ཆེན་བདེ་ལེགས་ཉི་མས་མཛད།
གསུམ་གསུངས་ཤིང་། དེ་ནས་ཚོང་དཔོན་ག་གོན་ལ་སོགས་པ་ལ་བཀྲ་ཤིས་ཀྱི་
ཚིགས་བཅད་གསུངས་ཤིང་། སངས་རྒྱས་ནས་ཞག་བཞི་བཅུ་ཞེ་དགུ་པ་ཧོར་
ཟླ་དྲུག་པའི་ཚེས་བཞི་ལ་ཝ་ར་ཎཱ་སིར་ལྔ་སྡེ་ལ་བདེན་བཞིའི་ཆོས་འཁོར་་་་་་
གསུངས་པ་སོགས་ཆོས་འཁོར་རིམ་པ་གསུམ་གསུངས་པའི་ཕྱིར། དེ་ལྟར་
གསུངས་པའི་ལུང་གི་ཆོས་འཁོར་རྣམས་བཀའ་བསྡུ་མཛད་ཚུལ་ཡོད་དེ། དེ་
ལ་དེ་གཉིས་སུ་ཡོད་པའི་ཕྱིར། དེ་ཡང་ཡིན་ཏེ། དེ་ལ་ཐེག་ཆེན་ཐུན་མོང་མ་
ཡིན་པ་དང་། ཐུན་མོང་བའི་བཀའ་བསྡུ་མཛད་ཚུལ་གཉིས་ལས། དང་པོ་ནི།
སྟོན་པ་མྱ་ངན་ལས་འདས་ནས་ལོ་བཅུ་ལོན་པ་ན། འཇམ་དབྱངས་ཕྱག་ན་རྡོ་
རྗེ་རྣམས་ཀྱིས་བཀའ་བསྡུ་མཛད་པར་གྲགས་པ་འདིར་མ་སྤྲོས་སོ། །གཉིས་པ་
ནི། སྟོན་པ་མྱ་ངན་ལས་འདའ་ཁར་བསྟན་པ་འོད་སྲུང་ཆེན་པོ་ལ་གཏད་
ཅིང་། འདུལ་བ་རུང་མཐུན་ལ་སོགས་པ་གསུངས་པ་ན། མོ་འགལ་གྱི་བུ་
འཁོར་བརྒྱད་ཁྲི་བདུན་སྟོང་དང་བཅས་པ་དང༌། ཤཱ་རིའི་བུ་འཁོར་བརྒྱད་
སྟོང་དང་བཅས་པ་མྱ་ངན་ལས་འདས། དེའི་རྗེས་སུ་སྟོན་པ་འཁོར་ཁྲི་བརྒྱད་
སྟོང་དང་བཅས་པ་མྱ་ངན་ལས་འདས། དེའི་ཚེ་ལྷ་རྣམས་ཀྱིས་སྟོན་པ་དང་
ཉན་ཐོས་དབང་ཐོབ་པ་རྣམས་མྱ་ངན་ལས་འདས། ད་ནི་འཇིག་རྟེན་ན་སྡེ་
སྣོད་གསུམ་འདོན་པ་མེད། ཞེས་འཕྱ་སྨོད་བྱས་པའི་ཚེ། འོད་སྲུང་ཆེན་པོས་
དགེ་འདུན་རྣམས་བསྡུ་བར་མཛད་པ་ན། བ་གླང་བདག་མ་གཏོགས་འདུས་
པ་དང་། འོད་སྲུང་གིས་གང་པོ་ལ་བ་གླང་བདག་བོས་ཤིག་ཅེས་སྨྲས་པས།
གང་པོས་རྫུ་འཕྲུལ་གྱིས་ཀཱ་མ་ལ་ཤཱི་ལའི་གཞལ་མེད་ཁང་དུ་ཕྱིན་ནས་བ་གླང་
བདག་ལ་འོད་སྲུང་ཆེན་པོ་ལ་སོགས་པའི་དགེ་སློང་གི་དགེ་འདུན་རྣམས་་་་་
ཀྱིས་དགེ་འདུན་གྱི་བྱ་བ་ཅུང་ཟད་ཅིག་ཡོད་པས་ཁྱེད་བོས་ཤིག་ཟེར་རོ། །
ཞེས་སྨྲས་པས། དེས་སྟོན་པ་མྱ་ངན་ལས་འདས་པར་ཤེས་ཏེ། ཆོས་གོས་གསུམ་
དང་ལྷུང་བཟེད་དགེ་འདུན་ལ་ཕུལ་ཏེ་བཟོད་པ་མཛོད་ཅིག་ཅེས་སྨྲོས་ཤིག །
• G•



འདུལ་བའི་དགོངས་འགྲེམ་སྐལ་བཟང་ནོར་བུའི་ཕྲེང་བ་ལས་གཞི་སྟོད།
དེའི་ཚེ་དགྲ་བཅོམ་པ་དེ་གཉིས་ལ་སོགས་པའི་དགྲ་བཅོམ་པ་བདུན་བརྒྱས་་་་
སྡེ་སྣོད་གསུམ་བསྡུས་པ་ནི་བཀའ་བསྡུ་གཉིས་པ་ཡིན་ལ། བསྡུས་ཚུལ་ནི་ཆོས་
རྒྱལ་མྱ་ངན་མེད་ཀྱིས་སྦྱིན་བདག་བྱས། དགྲ་བཅོམ་པ་གྲགས་པས་གསོལ་བ་
བཏབ་ཅིང་ཐམས་ཅད་འདོད་ཀྱིས་བློ་ལས་བཏོན་ཏེ། དགྲ་བཅོམ་པ་བདུན་
བརྒྱས་སོ། །བཀའ་བསྡུ་གཉིས་པ་མཛད་པ་ལ་དགོས་པ་ཡོད་དེ། དངོས་སུ་མི་
རུང་བའི་གཞི་བཅུ་སྤོང་བ་དང་། བརྒྱུད་ནས་སངས་རྒྱས་ཀྱི་བསྟན་པ་ཡུན་
རིང་དུ་གནས་པ་སོགས་ཀྱི་དགོས་པ་ཡོད་པའི་ཕྱིར། བཀའ་བསྡུ་གསུམ་པ་
མཛད་པའི་ཚུལ་ནི། ལུང་དུ་མི་གསལ་བས་མི་མཐུན་པ་དུ་མ་བྱུང་ཡང་མཁས་
པ་ཕལ་ཆེ་བ་དང་མཐུན་པར། སྟོན་པ་མྱ་ངན་ལས་འདས་ནས་ལོ་(༦བ) སུམ་
བརྒྱ་ནས་སྡེ་པ་བཅོ་བརྒྱད་པོ་རྣམས་མི་མཐུན་པར་རང་ལས་གཞན་པའི་སྡེ་་་
པ་རྣམས་ཀྱིས་མདོ་སངས་རྒྱས་ཀྱི་བཀའ་མ་ཡིན་པར་སྨྲ་བ་ན་དེའི་ཚེ་ཁ་ཆེ་་་
དང་ཉེ་བའི་ཡུལ་བི་ཀུ་ན་ཛ་ལན་དྷ་རའི་གཙུག་ལག་ཁང་དུ་དེའི་རྒྱལ་པོ་ཀ་་་
ནི་ཀས་སྦྱིན་བདག་བྱས། དགྲ་བཅོམ་པ་གྲགས་པས་དངོས་སུ་གསོལ། བྱང་
ཆུབ་སེམས་དཔའ་བྷ་སུ་མི་ཏྲས་བློ་ལས་བཏོན་ནས། དགྲ་བཅོམ་པ་ལྔ་བརྒྱ།
བྱང་ཆུབ་སེམས་དཔའ་ལྔ་བརྒྱ། སོ་སྐྱེའི་པཎྜི་ཏ་ཁྲི་དྲུག་སྟོང་སྟེ་ཐམས་ཅད་
བསྡུས་ནས་སྡེ་པ་བཅོ་བརྒྱད་ཀྱི་མདོ་རྣམས་སངས་རྒྱས་ཀྱི་བཀའ་བསྒྲུབས་པ་
དང་། སྡེ་སྣོད་གསུམ་བསྡུས་པ་ནི་བཀའ་བསྡུ་གསུམ་པ་ཡིན་ནོ། །བཀའ་བསྡུ་
གསུམ་པ་མཛད་པ་ལ་དགོས་པ་ཡོད་དེ། དངོས་སུ་སྡེ་པ་བཅོ་བརྒྱད་ཀྱི་མདོ་
རྣམས་བཀའ་མ་ཡིན་པར་འདོད་པ་དགག་པ་དང་། བརྒྱུད་ནས་སྔར་བཞིན་
ནོ། །དེས་ན་སྡེ་པ་བཅོ་བརྒྱད་ཀྱི་མདོ་རྣམས་བཀའ་ཡིན་ཏེ། དེ་རྣམས་ཀྱི་
ལྷག་པ་ཚུལ་ཁྲིམས་ཀྱི་བསླབ་པ་སྟོན་པས། འདུལ་བ་ལ་གནང་ཏིང་འཛིན་གྱི་
བསླབ་པ་སྟོན་པས་མདོ་སྡེ་ལ་འཇུག་ཤེས་རབ་ཀྱི་བསླབ་པ་སྟོན་པས་མྱ་ངན་་
ལས་འདས་པ་དང་རྗེས་སུ་མཐུན་པ་ཆོས་ཉིད་དང་མི་འགལ་བ་ཡིན་པའི་་་་་
•
1 ] •



པཎ་ཆེན་བདེ་ལེགས་ཉི་མས་མཛད།
ཕྱིར་དང༌། རྒྱལ་པོ་ཀྲི་ཀྲིའི་རྨི་ལམ་ལུང་བསྟན་པའི་མདོ་ལས་ཀྱང་སྡེ་པ་བཅོ་
བརྒྱད་ཀྱི་མདོ་བཀའ་ལས་ལོགས་སུ་མི་འགྱུར་རོ། །ཞེས་གསུངས་པའི་ཕྱིར། དེ་
ལྟར་ཡིན་ན་སྡེ་པ་བཅོ་བརྒྱད་དུ་གྱེས་ཚུལ་ཇི་ལྟ་བུ་ཡིན་ཞེ་ན། འདུའ་་བ་འོད་
ལྡན་ལས་ནི་དགྲ་བཅོམ་པ་རྣམས་ཀྱིས་ཟུར་ཆག་དང་ཕལ་པའི་སྐད་ལ་ཞེན་
པའི་སྐྱེ་བོ་རྣམས་གདུལ་བའི་ཕྱིར་དུ་གཞུང་གཞན་དང་གཏན་དུ་སྦྱར་ནས་་་
སྡེ་པ་བཅོ་བརྒྱད་དུ་གྱེས་པར་བཞེད། སློབ་དཔོན་བྷ་བྱས་ནི་དང་ངོ་ར་གཞི་
ཐམས་ཅད་ཡོད་པར་སྨྲ་བའི་སྡེ་པ་གཅིག་པུ་ཡིན་པ་ལས། བཀའ་བསྡུ་གཉིས་
པ་མཛད་པའི་རྗེས་སུ་བདུད་སྡིག་ཅན་གྱིས་དགེ་སློང་གི་ཆ་བྱད་དུ་སྤྲུལ་པ་་་་
བཟང་པོ་ཞེས་བྱ་བས་དགེ་འདུན་གྱི་དབྱེན་བྱས་ཏེ། ལོ་དྲུག་ཅུ་རྩ་གསུམ་གྱི་
བར་དུ་དགེ་འདུན་ཐམས་ཅད་( ༧ན）འཐབ་རྩོད་དུ་གྱུར་ཏེ། ལོ་སུམ་བརྒྱ་པ་
ལ་སྡེ་པ་བཅོ་བརྒྱད་དུ་གྱེས་པར་གསུངས་སོ། །སློབ་དཔོན་དབྱིག་གཉེན་ནི་
སྟོན་པ་མྱ་ངན་ལས་འདས་ནས་ལོ་བརྒྱ་ལོན་པ་ན་ཕལ་ཆེན་སྡེ་པ་དང་གནས་
བརྟན་པ་གཉིས་སུ་གྱེས་ཤིང༌། ཉིས་བརྒྱ་ལོན་པ་ན་ཕལ་ཆེན་སྡེ་པ་ལ་བརྒྱད་
དུ་གྱེས། སུམ་བརྒྱ་ལོན་པ་ན་གནས་བརྟན་པའི་སྡེ་པ་ལ་བཅུར་གྱེས་པར་
གསུངས་སོ། །དགེ་སློང་གི་ལོ་དྲི་བ་དང་། སློབ་དཔོན་དུལ་བ་ལྷས་ནི། རྩ་བའི་
སྡེ་པ་བཞི་ལས་སྡེ་པ་བཅོ་བརྒྱད་དུ་གྱེས་པར་བཞེད། དེ་ཡང་ལོ་དྲི་བ་ལས་ནི།
ཐམས་ཅད་ཡོད་པར་སྨྲ་བའི་སྡེ་པ་ལ་གཞི་ཐམས་ཅད་ཡོད་པར་སྨྲ་བའི་སྡེ་པ།
འོད་སྲུང་སྡེ་པ། ས་སྟོན་སྡེ་པ། ཆོས་སྲུང་སྡེ་པ་དང་བཞི། ཕལ་ཆེན་སྡེ་པ་ལ་
ཤར་རི་ལ་གནས་པའི་སྡེ་པ། ནུབ་རི་ལ་གནས་པའི་སྡེ་པ། གངས་རི་ལ་གནས་
པའི་སྡེ་པ། འཇིག་རྟེན་ལས་འདས་པར་སྨྲ་བའི་སྡེ་པ། རྟག་པར་སྨྲ་བའི་སྡེ་པ།
རྣམ་པར་ཕྱེ་སྟེ་སྨྲ་བའི་སྡེ་པ་དང་དྲུག །མང་བཀུར་བའི་སྡེ་པ་ལ་སྲུང་བ་པའི་
སྡེ་པ། ཀུ་རུ་ཀུལླེའི་སྡེ་པ། མང་དུ་ཐོས་པའི་སྡེ་པ། གོས་དམར་བའི་སྡེ་པ།
གནས་མ་བུ་པའི་སྡེ་པ་དང་ལྔ། གནས་བརྟན་པའི་སྡེ་པ་ལ་རྒྱལ་བྱེད་ཚལ་ན་
• 12 •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད།
གནས་པའི་སྡེ་པ། འཇིགས་མེད་རི་ལ་གནས་པའི་སྡེ་པ། གཙུག་ལག་ཁང་ཆེན་
ན་གནས་པའི་སྡེ་པ་དང་གསུམ་སྟེ་བཅོ་བརྒྱད་དུ་གྱེས་པར་འདོད། དུལ་བའི་
ལྷས་ནི། ཐམས་ཅད་ཡོད་པར་སྨྲ་བའི་སྡེ་པ་ལ་གཞི་ཐམས་ཅད་ཡོད་པར་སྨྲ་
བའི་སྡེ་པ། འོད་སྲུང་གི་སྡེ་པ། ས་སྟོན་པའི་སྡེ་པ། ཆོས་སྲུང་སྡེ་པ། མང་ཐོས་
པའི་སྡེ་པ། གོས་དམར་བའི་སྡེ་པ། རྣམ་པར་ཕྱེ་སྟེ་སྨྲ་བའི་སྡེ་པ་དང་བདུན།
ཕལ་ཆེན་སྡེ་པ་ལ། ཤར་རི་ལ་གནས་པའི་སྡེ་པ། ནུབ་རི་ལ་གནས་པའི་སྡེ་པ།
གངས་རི་ལ་གནས་པའི་སྡེ་པ་དང་། འཇིག་རྟེན་ལས་འདས་པར་སྨྲ་བའི་སྡེ་
པ་དང༌། རྟག་པར་སྨྲ་བའི་སྡེ་པ་དང་ལྔ། གནས་བརྟན་པ་ལ། རྒྱལ་བྱེད་ཚལ་
ན་གནས་པའི་སྡེ་པ། འཇིགས་མེད་རི་ལ་གནས་པའི་སྡེ་པ། གཙུག་ལག་ཁང་
ཆེན་ན་གནས་པའི་སྡེ་པ་དང་གསུམ། མང་བཀུར་བ་ལ་ས་སྒྲོག་རི་ལ་གནས་
པའི་སྡེ་པ། སྲུང་བ་པའི་སྡེ་པ། གནས་མ་བུ་པའི་སྡེ་པ་དང་གསུམ་( ༧༠) སྟེ་
བཅོ་བརྒྱད་དུ་ཡོད་པའི་ཕྱིར། དེ་སྐད་དུ་ཡང་། སྡེ་པ་ཐ་དད་པར་བཀླག་པའི་
འཁོར་ལོ་ལས། གཞི་ཀུན་པ་དང་འོད་སྲུང་སྡེ། །ས་སྟོན་སྡེ་དང་ཆོས་སྲུང་སྡེ། །
མང་ཐོས་གོས་དམར་སློབ་མའི་སྡེ། །རྣམ་པར་ཕྱེ་སྟེ་སྨྲ་བའི་སྟེ། །ཐམས་ཅད་
ཡོད་པར་སྨྲ་བ་བདུན། །ཞེས་དང་། ཤར་ནུབ་རིར་གནས་གངས་རིར་གནས། །
འཇིག་རྟེན་འདས་པར་སྨྲ་བའི་སྡེ། །རྟག་པར་སྨྲ་བའི་སྡེ་པ་སྟེ། །ལྔ་ཚན་དགེ་
འདུན་ཕལ་ཆེན་སྡེ། །ཞེས་དང་། རྒྱལ་བྱེད་ཚལ་གནས་འཇིགས་མེད་གནས། །
གཙུག་ལག་ཁང་ཆེན་གནས་བརྟན་པ། །ཞེས་དང་། ས་སྒྲོག་རིར་གནས་སྲུང་
བ་པ། །གནས་མ་བུ་པའི་སྡེ་པ་སྟེ། །ཀུན་གྱིས་བཀུར་བ་རྣམ་པ་གསུམ། །ཞེས་
གསུངས་པའི་ཕྱིར། སྡེ་པ་སོ་སོ་ལ་མིང་དེ་ལྟར་འདོགས་པའི་རྒྱུ་མཚན་ཡོད་དེ།
འགའ་ཞིག་ལ་གནས་གཞིའི་ཡུལ་གྱི་དབང་གིས་བཏགས། འགའ་ཞིག་ལ་གྲུབ་
མཐའི་དོན་སྨྲ་ཚུལ་གྱི་སྒོ་ནས་བཏགས། འགའ་ཞིག་ལ་སློབ་དཔོན་གྱི་བྱེ་བྲག་
གི་ཁྱད་པར་གྱི་སྒོ་ནས་བཏགས་པ་ཡིན་ཏེ། དེ་ཉིད་ལས། ཡུལ་དོན་སློབ་
• 13 •



པཎ་ཆེན་བདེ་ལེགས་ཉི་མས་མཛད།
དཔོན་བྱེ་བྲག་ལས། །ཐ་དད་རྣམ་པ་བཅོ་བརྒྱད་བཤད། །ཅེས་གསུངས་པའི་
ཕྱིར་རྩ་བའི་ཉན་ཐོས་སྡེ་བཞི་ལ་སློབ་དཔོན་དང་། སྐད་འདོན་ཚུལ་དང་།
སྣམ་སྦྱར་སོགས་མི་མཐུན་པ་དུ་མ་ཡོད་དེ། ཐམས་ཅད་ཡོད་པར་སྨྲ་བའི་སྡེ་
པ་ནི་སློབ་དཔོན་རྒྱལ་རིགས་ལས་རབ་ཏུ་བྱུང་བ། བསླབ་པ་ལ་གུས་པ་རྣམས་
ཀྱི་མཆོག་ཏུ་ལུང་བསྟན་པ་སྒྲ་གཅན་འཛིན་གྱི་མཁན་བརྒྱུད། སྐད་ལེགས་
སྦྱར་གྱི་སྐད་དུ་འདོན་པ། སྣམ་སྦྱར་སྣམ་ཕྲན་དགུ་ནས་ཉེར་ལྔའི་བར་ཟུང་དུ་
མ་གྱུར་པ། གྲྭ་རྟགས་ལ་འཁོར་ལོ་དང་ནོར་བུ། ཨུཏྤལ། པདྨ། ཤིང་ལོ་སོགས་
བྱེད། ནུབ་ལྷག་པར་དུ་ཁྲུ་ཕྱེད་དང་དགུས་ཆོད་ན་ཐུབ་པར་བཞེད། བྱིན་ལེན་
ལག་པ་གཉིས་ཀ་བཀན་ཏེ་བླངས་ན་ཆགས་པར་བཞེད། ཕལ་ཆེན་སྡེ་པ་ནི་
སློབ་དཔོན་བྲམ་ཟེའི་རིགས་ལས་རབ་ཏུ་བྱུང་བ་སྦྱངས་པའི་ཡོན་ཏན་་ཐམས་
ཅད་ཀྱི་མཆོག་ཏུ་ལུང་བསྟན་པ། འོད་སྲུང་ཆེན་པོའི་མཁན་བརྒྱུད། སྐད་བྲ་ཀྲི་
ཏ་སྟེ་ཡུལ་མི་རང་བཞིན་པ་མ་ག་ཏའི་ཕལ་སྐད་དུ་འདོན་པ། སྣམ་སྦྱར་རྣམ་
ཕྲན་བདུན་ནས་( ༨ ན） ཉེར་གསུམ་གྱི་བར་ཟུང་དུ་མ་གྱུར་པ། གྲྭ་རྟགས་ལ་
དུང་ལ་སོགས་པ་བྱེད་པ་དང༌། ནུབ་ལྷག་ཡོལ་བས་ཆོད་ན་ཐུབ་པར་བཞེད།
བྱིན་ལེན་སྣོད་ལ་བྱས་པས་ཆགས་པར་བཞེད། གནས་བརྟན་པ་ནི་མཁན་པོ་
བྲམ་ཟེའི་རིགས་ལས་རབ་ཏུ་བྱུང་བ། མཐའ་འཁོབ་འདུལ་བའི་མཆོག་ཏུ་
ལུང་བསྟན་པ་ཀ་ཏྱཱ་ཡ་ནའི་བུ་ཆེན་པོའི་མཁན་བརྒྱུད། སྐད་པི་ཤཱ་ཙི་སྟེ་ཤ་
ཟའི་སྐད་དུ་སྨྲ་བ། སྣམ་སྦྱར་སྣམ་ཕྲན་ལྔ་ནས་ཉེར་གཅིག་གི་བར་རྡུང་མ་
གྱུར་པ་དང༌། གྲྭ་རྟགས་ལ་དཔལ་བེའུ་ལ་སོགས་པ་བྱེད་ཅིང་། ནུབ་ལྷག་ཐག་
པས་ཆོད་པ་དང༌། བྱིན་ལེན་འཕྲོག་ཐབས་སུ་བྱས་པས་ཆབ།ས་པར་བཞེད།
མང་བཀུར་བ་ནི་མཁན་པོ་བྲེག་མཁན་གྱི་རིགས་ལས་རབ་ཏུ་བྱུང་བ། འདུལ་
བ་འཛིན་པའི་མཆོག་ཏུ་ལུང་བསྟན་པ་ཉེ་བ་འཁོར་གྱི་མཁན་ང རྒྱུད། སྐད་ཨ་
ཝ་བྷཾ་ཤ་ཟུར་ཆག་གི་སྐད་དུ་འདོན་པ། སྣམ་སྦྱར་དང་གྲྭ་རྟགས་སྔ་མ་དང་



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད།
འདྲ། ནུབ་ལྷག་རི་མོས་ཆོད་པ་དང་། བྱིན་ལེན་བསྐྱུར་ཐབས་སུ་བྱས་པས་
ཆགས་པར་བཞེད། །
༈ དེས་ན་བཀའ་བསྡུ་རིམ་པ་གསུམ་གྱིས་སྡེ་སྣོད་གསུམ་དུ་བསྡུས་པ་་་་་་
རྣམས་ཀྱི་མཆོག་ནི་འདུལ་བའི་སྡེ་སྣོད་རིན་པོ་ཆེ་འདི་ཉིད་ཡིན་ཏེ། འདི་ཤིང་
གི་རྩ་བ་ལྟར་ལུང་རྟོགས་ཀྱི་ཡོན་ཏན་ཐམས་ཅད་ཀྱི་རྟེན་དང༌། དམ་ཆོས་
འཕེལ་བར་བྱེད་པ་དང་། ས་གཞི་དང་འདྲ་བར་སྡོམ་བརྩོན་ཅན་རྣམས་ཀྱི་
གཞི་དང་། ཚད་མེད་དང་མངོན་ཤེས་སོགས་ཀྱི་གནས་དང་། ཚུལ་ཁྲིམས་ཀྱི་
གཞི་བྱེད་པ་དང་། སངས་རྒྱས་ཀྱི་བསྟན་པ་ཡང་འདི་ཡོད་མེད་ཀྱི་རྗེས་སུ་
འགྲོ་ལྡོག་བྱེད་པ་དང་། སྡེ་སྣོད་གཞན་གཉིས་ཀྱིས་བསྟན་པའི་གོ་ཆོད་ཀྱང་
སྟོན་པའི་གོ་མི་ཆོད། འདིས་དེ་གཉིས་ཀའི་གོ་ཆོད་པས་ཆེས་ཁྱད་པར་དུ་
འཕགས་པ་ཡིན་ཏེ། འདུལ་བ་ལ་བསྟོད་པ་ལས། ཇི་ལྟར་འདི་ནི་ཤིང་རྩ་གཙོ་
བོ་སྟེ། །རྣམ་པར་འཕེལ་དང་ཀུན་འཛིན་གཉིས་ཀྱི་གཞི། །དེ་བཞིན་དམ་ཆོས་
ཚོགས་རྣམས་ཀུན་གྱི་ཡང་། །གཞི་དང་རྩ་བ་འདུལ་བ་ཡིན་པར་གསུངས། །
ཞེས་དང༌། ཇི་ལྟར་ས་ནི་སྐྱེ་དགུ་རྣམས་ཀྱི་གཞི། །དེ་ལས་འབྲུ་རྣམས་སྐྱེ་བར་
འགྱུར་བ་བཞིན། །( ༨ བ) དེ་བཞིན་འདུལ་བའང་སྡོམ་བརྩོན་ཀུན་གྱི་གཞི། །དེ་
བཞིན་དེ་ལས་བསོད་ནམས་རྣམས་ཀྱང་སྐྱེ། །ཚུལ་ཁྲིམས་ཡོན་ཏན་ཀུན་གྱི་
གནས་སུ་དགོངས། །དེ་ཡི་གནས་ནི་འདུལ་བ་ཡིན་པར་གསུངས། །ཞེས་དང་།
ཇི་ལྟར་འགྲོ་འདི་རྒྱལ་བ་ཐམས་ཅད་ཀྱི། །མཛོད་མཆོག་འདུལ་བ་རྫོགས་པར་
འདི་གནས་པ། །དེ་སྲིད་ཆོས་སྒྲོན་འདི་ཡང་གནས་འགྱུར་ཞིང་། །ལྡོག་པར་
འགྱུར་ན་ཞི་བ་ཐོབ་མི་འགྱུར། །ཞེས་དང་། སངས་རྒྱས་མི་བཞུགས་འཇིག་
རྟེན་ཚིགས་བཅད་དང་། །མདོ་སྡེ་ཡན་ལག་དེ་དང་དེ་དག་སྤྱོད། །བསླབ་
འཇུག་མེད་ན་འདུལ་བའང་མེད་འགྱུར་བས། །དེ་ཕྱིར་རྒྱལ་བ་དག་ལས་ཆེས་
འདི་དཀོན། །ཞེས་དང༌། རྒྱལ་བ་སྟོན་པ་དེ་ཡི་དམ་ཆོས་དག །མདོ་དང་ཆོས་
· 15.



པཎ་ཆེན་བདེ་ལེགས་ཉི་མས་མཛད།
མངོན་ཡིན་གསུངས་འདུལ་བ་ནི། །སྟོན་དང་བསྟན་བཅོས་དངོས་ཡིན་དེ་ཡི་
ཕྱིར། །གཉིས་འགྱུར་ཕྱག་བྱ་སངས་རྒྱས་ཆོས་བཞིན་ནོ། །ཞེས་གསུངས་པའི་
ཕྱིར། དེ་ལྟ་བུའི་ཡོན་ཏན་དང་ལྡན་པའི་འདུལ་བ་ལ་ཡང་། སྒྲས་ང རྗོད་
རིགས་ཀྱི་སྒོ་ནས་དབྱེ་ན། བརྗོད་བྱ་དོན་གྱི་གདུལ་བ། རྗོད་བྱེད་ཚིག་གི་
འདུལ་བ་གཉིས་ཡོད་པ་ལས། དང་པོ་ནི། སྤོང་བདུན་འཁོར་བཅས་ཀྱི ཚུལ་
ཁྲིམས་ཏེ། དེ་ཡང་ཀུན་ནས་དཀྲིས་པའི་ཉོན་མོངས་པ་དང་། རྣམ་པར་སྨིན་
པའི་དྲི་མ་འདུལ་བས་ན་འདུལ་བ་ཞེས་བྱ་ལ། གཉིས་པ་ལ་འདུལ་བའི་མདོ་
དང་བསྟན་བཅོས་ལ་སོགས་པ་དུ་མ་ཡོད་ལ། དང་པོ་ལ། རྩ་བའི་མདོ་དང་
བཤད་པའི་མདོ། ཕྱོགས་མཐུན་གྱི་མདོ་དང་གསུམ། དང་པོ་ནི། སོ་སོར་ཐར་
པ་རྣམ་པ་གཉིས་སོ། །གཉིས་པ་ནི། ལུང་སྡེ་བཞི་སྟེ། ལུང་རྣམ་འབྱེད་གཞི།
ཕྲན་ཚེགས། གཞུང་དམ་པ་རྣམས་སོ། །འདི་ལ་སྔོན་གྱི་འདུལ་བ་འཛིན་པ་ཁ་
ཅིག །རྣམ་འབྱེད་དང་པོར་འདྲེན་པ་མི་འཐད་དེ། གཞི་དང་པོར་འདྲེན་
རིགས་པའི་ཕྱིར། དེ་རིགས་ཏེ། སློབ་དཔོན་ཡོན་ཏན་འོད་ཀྱིས་མདོ་རྩ་བར་
དང་པོར་སྡོམ་པ་མ་ཐོབ་པ་འཐོབ་པར་བྱེད་པའི་རབ་བྱུང་གི་གཞི་གསུངས་་་
ནས། དེའི་རྗེས་སུ་རྣམ་འབྱེད་གསུངས་པའི་ཕྱིར་ན་མི་འཐད་དེ། ལུང་མ་མོ་
དང་ཞུ་བ་གཉིས་( ༩ ན) ཀར་དང་པོར་རྣམ་འབྱེད། དེ་ནས་གཞི་གཏན་ལ་
ཕབ་པ་ཡིན་པའི་ཕྱིར་ཏེ། སོ་ཐར་འགྲེལ་པར། གཞི་ཐམས་ཅད་ཡོད་པར་སྨྲ་
བའི་འདུལ་བ་ནི། དུམ་བུ་བཞི་སྟེ། འདུལ་བ་རྣམ་པར་འབྱེད་པ་དང་། འདུལ་
བ་གཞི་དང་། ཞེས་རྣམ་འབྱེད་དང་པོར་གསུངས་པ་དང༌། རྒྱ་ཆེར་འགྲེལ་
ལས་ཀྱང་། འདིར་འདུལ་བ་ཞེས་བྱ་བ་ཡང་རྣམ་པར་འབྱེད་ལ་སོགས་པ་དག་
ཡིན་པར་བལྟ་སྟེ། ཞེས་གསུངས་ཏེ། རྣམ་འབྱེད་ལ་ཡང་ཕ་མའི་རྣམ་འབྱེད་
གཉིས་སུ་ཡོད་ཅིང་། དང་པོ་ཕའི་རྣམ་འབྱེད་ནི་དགེ་སློང་ཕའི་ཁྲིམས་ཉིས་
བརྒྱ་ལྔ་བཅུ་རྩ་གསུམ་པོ་འཆའ་བའི་གླེང་གཞི། བཅས་པའི་ཕན་ཡོན། མ་
， 16 •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད།
བཅས་པའི་ཉེས་དམིགས། ལྟུང་བ་ལྟུང་མེད་ཀྱི་རྣམ་གཞག །བསླབ་པར་བྱ་
བའི་ཆོས། རྩོད་པ་ཞི་བར་བྱེད་པའི་ཆོས་བདུན་པོ་རྣམས་བསྟན་ཅིང་། མའི་
རྣམ་འབྱེད་ཀྱིས་དགེ་སློང་མའི་དངོས་བཅས་ཀྱི་ཁྲིམས་སུམ་བརྒྱ་དྲུག་ཅུ་རྩ་་་
བཞི་རྣམས་འཆའ་བའི་གླེང་གཞི་སོགས་གོང་དང་འདྲ་བར་བསྟན་པའི་ཕྱིར།
གཞིས་ནི། ལུང་གི་བར་སྡོམ་དུ། རབ་བྱུང་གསོ་སྦྱོང་གཞི་དང་ནི། །དགག་དབྱེ་
དབྱར་དང་ཀོ་ལྤགས་དང་། །སྨན་དང་གོས་དང་སྲ་བརྐྱང་དང་། །ཀོ་ཤམྦྷི་དང་
ལས་ཀྱི་གཞི། །དམར་སེར་ཅན་དང་གང་ཟག་དང༌། །སྤོ་དང་གསོ་སྦྱོང་བཞག་
པ་དང་། །གནས་མལ་དང་ནི་རྩོད་པ་དང༌། །དགེ་འདུན་དབྱེན་རྣམས་བསྡུས་
པའོ། །ཞེས་གསུངས་པ་ལྟར། གཞི་བཅུ་བདུན་གྱི་སྒོ་ནས་གཏན་ལ་འབེབས་པ་
ཡིན་ལ། འོ་ན། གཞུང་དམ་པར་གཞི་བཅོ་བརྒྱད་དུ་གསུངས་པ་ཇི་ལྟར་ཡིན་
ཞེ་ན། འགྲེལ་ཆུང་ལས། རབ་བྱུང་གི་གཞི་ལ་རབ་བྱུང་དང༌། བསྙེན་རྫོགས་
དང་། གནས་ཀྱི་སྐབས་གསུམ་ཐ་དད་དུ་དབྱེ་བ་ཡིན། ཞེས་བཤད་པ་མི་
འཐད་དེ། དེ་ལྟར་ན་གཞི་བཅུ་དགུར་འགྱུར་བའི་ཕྱིར་རོ། །དེས་ནའོ། །རྐོ་
ཤམྦྷིའི་གཞི་ནི། ཀོ་ཤམྦྷིའི་དགེ་སློང་གིས་ཡངས་པ་ཅན་པའི་དགེ་སློང་གནས་
དབྱུང་བྱས་ཏེ་རྩོད་པ་ཆེན་པོར་གྱུར་པས། ལས་བྱེད་པ་ཕྱིར་བཅོས་པའི་
ཐབས་སྟོན་པའི་གཞི་ལ་ཀོ་ཤམྦྷིའི་གཞི་ཞེས་བཏགས་ཤིང༌། དམར་སེར་ཅན་
གྱི་གཞི་ནི། དམར་སེར་ཅན་འཐབ་ཀྲོལ་བྱེད་པ་ལ་གང་དུ་སུན་དབྱུང་བའི་
གནས་དེར་གནས་སུ་མི་གཞུག་( ༩བ）གོ །ཞེས་སྡིག་པ་ནན་ཏུར་དང་། དེ་
བཞིན་དུ་སྨད་པ་དང་། བསྐྲད་པ་དང་། ཕྱིར་འགྱེད་པ་ནན་ཏུར་མ་མཐོང་བ་
གནས་ནས་དབྱུང་བ། ཕྱིར་མ་བཅོས་པ་གནས་ནས་དབྱུང་བ། སྡིག་ལྟ་ཅན་
གནས་ནས་དབྱུང་བ། སྤོ་མགུ་དབྱུང་གསུམ་གྱི་ཆོ་ག་རྣམས་གཏན་ལ་ཕབ་པ།
ཐོག་མའི་མིང་ནས་སྨོས་ཏེ། དམར་སེར་ཅན་གྱི་གཞི་ཞེས་བཏགས་སོ། །གང་
ཟག་གི་གཞི་ཞེས་པ་གང་ཟག་གཞན་ཞིག་དགེ་འདུན་ལྷག་མའི་ལྟུང་བ་བྱུང་
• 17 •



པཎ་ཆེན་བདེ་ལེགས་ཉི་མས་མཛད།
ནས་མ་བཅབས་པ་དང༌། གཞན་ཞིག་ལྟུང་བ་བྱུང་བ་ནས་ཟླ་བ་གཉིས་སུ་མ་
ཤེས། ཤེས་ནས་ཟླ་བ་གཉིས་སུ་བཅབས་པ་ལ་སོགས་པ་ལྟུང་བ་བཅབས་པ་
དང་མ་བཅབས་པའི་དབྱེ་བ་གཏན་ལ་ཕབ་པ་ལ་གང་ཟག་གི་གཞི་ཞེས་བྱ་་་་
ཞིང་། སྤོ་བའི་གཞི་ནི། སྤོ་བ་དང་། གཞི་ནས་སྤོ་བ་དང་། སླར་ཡང་གཞི་ནས་
སྤོ་བ་དང་། མགུ་བ་སྤྱོད་ཚུལ་སྟོན་པ་ལ་ཕྱོགས་གཅིག་གི་མིང་་གིས་བཏགས་
ནས་སྤོ་བའི་གཞི་ཞེས་གསུངས་པ་དང༌། གསོ་སྦྱོང་བཞག་པའི་གཞི་ནི། སྐྱབས་
མི་འབྱེད་ན་མི་སྨྲ་བ་དང་། གདམས་ངག་བཞག་པ་དང་། གསོ་སྦྱོང་བཞག་པ་
དང་། དགག་དབྱེ་བཞག་པ་སོགས་ཆོས་དང་ལྡན་མི་ལྡན་གྱི་དབྱེ་བ་རྒྱས་པར་
བསྟན་པ་ལ། གསོ་སྦྱོང་བཞག་པའི་གཞི་ཞེས་བཏགས་པའོ། །གཞན་རྣམས་ནི་
གོ་སླ་ཞིང་། གཞིའི་སྐད་དོད་བྷ་རུ་ཞེས་པ། རྟེན་བྱེད་པ་སོགས་དོན་ལྔ་ལ་
འཇུག་ཀྱང་། འདིར་བརྗོད་བྱ་ཚུལ་ཁྲིམས་ནི་རྟེན་བྱེད་པའི་གཞི་ཞེས་བྱ་ལ།
དེ་བརྗོད་བྱར་བྱེད་པས་ན་རྗོད་བྱེད་ལ་གཞིར་བཏགས་པའི་ཕྱིར། རང་
ལུགས་ནི། ཕྱིར་བཅོས་ལ་ལྟུང་བ་ཕྱིར་བཅོས་དང་རྩོད་པ་ཕྱིར་བཅོས་གཉིས་
སུ་ཕྱེ་སྟེ། གཞུང་དམ་པ་ལས། གཞི་བཅོ་བརྒྱད་དུ་ཕྱེ་ནས་བཤད་དོ། །ཕྲན་
ཚེགས་ལ་ཕྲན་ཚེགས་སུ་གྲགས་པའི་སྒོ་བརྒྱད། དེར་མ་གྲགས་པའི་སྒོ་བརྒྱད་
ཡོད་པའོ། །དང་པོ་ནི། སྒོ་རེ་རེ་ལ། ཚིགས་སུ་བཅད་པ་བཅུ་བཅུས་གཏན་
ལ་འབེབས་པ་ད་ལྟ་ལུང་ཕྲན་ཚེགས་སུ་གྲགས་པ་གླེགས་བམ་གཉིས་ཡོད་པ་་་
འདི་ཉིད་ཡིན་ཞིང་། གཉིས་པ་ནི། ལུང་དམ་པ་ལ་ལེའུ་ལྷག་མ་བཅུ་ཡོད་པའི་
ཕྱི་མ་བརྒྱད་པོ་དེ་ཡིན། དེ་རྣམས་ལ་ཕྲན་ཚེགས་སུ་མ་གྲགས་( ༡༠ ན）པའི་
ཕྲན་ཚེགས་ཞེས་བརྗོད་པའི་རྒྱུ་མཚན་ཡོད་དེ། ཕྲན་ཚེགས་སུ་མ་གྲགས་ཤིང་།
སློབ་དཔོན་ཡོན་ཏན་འོད་ཀྱི་ཕྲན་ཚེགས་སུ་བསྡུས་པའི་རྒྱུ་མཚན་གྱིས་དེ་་་་་
ལྟར་བརྗོད་པའི་ཕྱིར། གཞུང་དམ་པ་ལ་ནི། ཞུ་བ་འདུལ་བྱེད་གཅིག་ལས་
འཕྲོས། །ལྔ་ཚན་དང་ནི་བཅུ་དྲུག་ཚན། །གླེང་གཞི་དང་ནི་བརྒྱད་པ་དང་། །
， 18，



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད།
གཏམ་གཞི་མ་ན་བི་ཀ་དང་། །མ་མོ་དང་ནི་ལུས་སོགས་རྣམས། །སྤྱི་ཡི་སྡོམས་
སུ་བསྡུས་པ་ཡིན། །ཞེས་སྤྱིའི་སྡོམས་ལས་འབྱུང་བ་ལྟར་གྱི་ལེའུ་ལྷག་མ་བཅུ་
ཡོད་ལ། ཁོ་ན་རེ། རྣམ་འབྱེད་སོགས་ལུང་སྡེ་བཞི་མ་ཡིན་ཏེ། ལུང་བར་མ་
དང༌། ལུང་རིང་པོ་དང་། ཡང་དག་པར་ལྡན་པའི་ལུང་དང༌། ལུང་གཅིག་
ལས་འཕྲོས་པ་རྣམས་ལ་བྱེད་ཟེར་བ་མི་འཐད་དེ། སྤྱིར་ལུང་སྡེ་བཞི་ལ་གཉིས་
སུ་ཡོད་པའི་རྣམ་འབྱེད་སོགས་བཞི་ནི་འདུལ་བ་ལུང་སྡེ་བཞི་དང་། ལུང་བར་
མ་སོགས་བཞི་ནི་མདོ་སྡེ་ལུང་སྡེ་བཞི་ཡིན་པའི་ཕྱིར་ཏེ། ཀོ་ལྤགས་ཀྱི་གཞིའི་
ཐད་དུ་ལུང་དེ་དག་ཡང་དག་པར་བཀླག་པར་བྱའོ། །ཞེས་བྱ་བ་ནི་མདོ་སྡེ་
ལུང་སྡེ་བཞི་ཡིན་ཏེ། ལུང་བར་མ་དང་། ལུང་རིང་པོ་དང་། ཡང་དག་པར་
ལྡན་པའི་ལུང་དང་། ལུང་གཅིག་ལས་འཕྲོས་པའོ། །ཞེས་གསུངས་པའི་ཕྱིར།
གསུམ་པ་ནི། དགེ་སློང་ལ་རབ་ཏུ་གཅེས་པའི་མདོ། ཚུལ་ཁྲིམས་ཡང་དག་པར་
ལྡན་པའི་མདོ། ལྟུང་བ་སྡེ་ལྔའི་ལྕི་ཡང་སྟོན་པའི་མདོ། ཚུལ་ཁྲིམས་ཉམས་པའི་
རྣམ་སྨིན་ལྕི་ཡང་སྟོན་པའི་མདོ། སྦྱངས་པའི་ཡོན་ཏན་སྟོན་པའི་མདོ། གཎྜིའི་
མདོ། གཎྜིའི་དུས་ཀྱི་མདོ། འཁར་གསིལ་གྱི་མདོ། འཁར་གསིལ་འཆང་
བའི་སྤྱོད་ལམ་སྟོན་པའི་མདོ་རྣམས་སུ་ཡོད་པའི་ཕྱིར། གཉིས་པ་འདུལ་བའི་
དགོངས་འགྲེལ་གྱི་བསྟན་བཅོས་ལ་འདུལ་བའི་མདོ་སྤྱིའི་དགོངས་འགྲེལ་གྱི་་་
བསྟན་བཅོས། སོ་སོའི་དགོངས་འགྲེལ་གྱི་བསྟན་བཅོས། ཕྱོགས་མཐུན་གྱི་དེ་
རྣམས་སུ་ཡོད། དང་པོ་ལ། བྱེ་བྲག་བཤད་མཛོད་ཆེན་མོའི་ནང་ཚན་དུ་གྱུར་
པའི་འདུལ་བ་བྱེ་བྲག་ཏུ་བཤད་པ། འཕགས་པ་ཐོགས་མེད་ཀྱིས་མཛད་པའི་
འདུལ་བ་བསྡུ་བ། སློབ་དཔོན་ཡོན་ཏན་འོད་ཀྱིས་སྤྱིར་འདུལ་བའི་སྡེ་སྣོད་
ཐམས་ཅད་ལས་( ༡༠ བ）བསྡུས་ཤིང་མ་ཚང་བ་རྣམས་ཁ་བསྐང་། རུང་མཐུན་
སྦྱར་དགོས་པ་རྣམས་རུང་མཐུན་སྦྱར་ཏེ་སྟོན་པ་འདུལ་བ་མདོ་རྩ་བ་བམ་པོ་་
དགུ་པ། དེའི་རང་འགྲེལ་ལས་ཀྱི་ཆོ་ག་གཙོ་བོར་གཏན་ལ་འབེབས་པ་ཀརྨ་ཤ་
：19.



པཎ་ཆེན་བདེ་ལེགས་ཉི་མས་མཛད།
ཏམ་རྣམས་མཛད། དགྲ་བཅོམ་པ་ས་ག་ལྷས་མཛད་པའི་གཙོ་བོར་མཚན་
ཉིད་ཀྱི་སྒོ་ནས་གཏན་ལ་འབེབས་པ་མེ་ཏོག་འཕྲེང་རྒྱུད། ཤཱཀྱ་འོད་ཀྱིས་
མཛད་པའི་དགེ་ཚུལ་གྱི་བསླབ་བྱ་གཙོ་བོར་སྟོན་པ་འདུལ་བ་སུམ་བརྒྱ་པ།
དེའི་རང་འགྲེལ་འོད་ལྡན། དེའི་འགྲེལ་བཤད་དུལ་བ་ལྷས་མཛད་པ། རང་
འགྲེལ་སློབ་མ་ལ་ཕན་པ། ཁ་ཆེ་འདུན་བཟང་གིས་མཛད་པའི་དགེ་ཚུལ་གྱི་
བསླབ་བྱ་གཙོ་བོར་སྟོན་པ་ཀཱ་རི་ཀཱ་ལྔ་བཅུ་པ། སློབ་དཔོན་ཀ་མ་ལ་ཤཱི་ལས་
མཛད་པའི་འགྲེལ་པ་དོན་བརྒྱད་མ། སློབ་དཔོན་དགེ་ལེགས་བཤེས་གཉེན་
གྱིས་མཛད་པའི་དགེ་ཚུལ་གྱི་བསླབ་གཞིའི་མདོ་དང་། འདུལ་བ་དྲི་ཚིག་རྩ་
འགྲེལ། སློབ་དཔོན་པད་མས་མཛད་པའི་དགེ་སློང་གི་ལོ་དྲི་བ། དགྲ་བཅོམ་པ་
ཆོས་ཀྱི་ཚོང་དཔོན་གྱིས་མཛད་པའི་འདུལ་བ་ལ་བསྟོད་པ། དེའི་འགྲེལ་པ་
དུལ་བ་ལྷས་མཛད་པ། པུཎ་ཤྲཱིས་མཛད་པའི་སྡོམ་པ་བརྒྱད་པ་རྩ་འགྲེལ་སློབ་
དཔོན་ཆོས་བཤེས་ཀྱིས་མཛད་པའི་རྒྱ་ཆེར་འགྲེལ་ལ་སོགས་པ་རྣམས་སུ་ཡོད།
གཉིས་པ་ལ། རྩ་བའི་མདོའི་དགོངས་འགྲེལ་གྱི་བསྟན་བཅོས་བཤད་པའི་
མདོའི་དགོངས་འགྲེལ་གྱི་བསྟན་བཅོས་གཉིས་ལས། དང་པོ་ལ། ཕའི་སོ་ཐར་
གྱི་འགྲེལ་པ་མཛད་བྱང་མེད་པ་གླང་པོ་ཆེ་ཆུ་འཐུང་དུ་གྲགས་པ། སློབ་དཔོན་
དགེ་ལེགས་བཤེས་གཉེན་གྱིས་མཛད་པའི་ཚིག་གི་དགའ་བ་བསྐྱེད་པ། དྲི་
མེད་བཤེས་གཉེན་གྱིས་མཛད་པའི་བམ་པོ་ལྔ་བཅུ་པ། སློབ་དཔོན་དཔའ་
བོས་མཛད་པའི་སོ་ཐར་གཞུང་འགྲེལ། དཱ་ན་ཤཱི་ལས་མཛད་པའི་ཚིག་གི་
བརྗེད་བྱང་། སློབ་དཔོན་ཁྱད་པར་བཤེས་གཉེན་གྱིས་མཛད་པའི་འདུལ་་བ་
ཀུན་ལས་བཏུས་པ། སློབ་དཔོན་སྦྲང་མའི་རྐང་བུ་ཅན་གྱིས་མཛད་པའི་མའི་
སོ་ཐར་གྱི་འགྲེལ་པ་རྣམས་སུ་ཡོད་ཅིང་། ཕྱི་མ་གཉིས་པོ་དེ་འགྲེལ་པ་ཚད་
ལྡན་མ་ཡིན་པར་གྲགས་སོ། །གཉིས་པ་ནི། རྣམ་འབྱེད་ཀྱི་འགྲེལ་པ་སློབ་
དཔོན་( ༡ ༡ ན） དུལ་བ་ལྷས་མཛད་པ་སློབ་དཔོན་དགེ་ལེགས་བཤེས་གཉེན་་་་
· 20 •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད།
གྱིས་མཛད་པའི་གཞི་འགྲེལ། སློབ་དཔོན་ཚུལ་ཁྲིམས་བསྐྱངས་ཀྱིས་མཛད་
པའི་ཕྲན་ཚེགས་ཀྱི་འགྲེལ་པ། དེས་མཛད་པའི་ཞུ་བའི་འགྲེལ་པ་རྣམས་སུ་
ཡོད། འདུལ་བ་མདོ་རྩ་བའི་འགྲེལ་པ་ལ་རང་འགྲེལ་དང་། རྒྱ་ཆེར་འགྲེལ།
ཤེས་རབ་བྱེད་པས་མཛད་པར་གྲགས་པའི་འགྲེལ་ཆུང་གཉིས་ཡོད་པའི་ཕྱི་་་་
མ་གཉིས་བོད་ཀྱི་ཟིན་བྲིས་སུ་བུ་སྟོན་ལ་སོགས་པའི་མཁས་པ་རྣམས་ཀྱིས་་་་་
བཞེད། གསུམ་པ་ལ། སློབ་དཔོན་དབྱིག་གཉེན་གྱིས་མཛད་པའི་གཞུང་
ལུགས་ཀྱི་བྱེ་བྲག་བཀོད་པའི་འཁོར་ལོ་དང་། གཞུང་ལུགས་ཐ་དད་པ་རིམ་
པར་བཀླག་པའི་འཁོར་ལོ། དུལ་བ་ལྷས་མཛད་པའི་སྡེ་པ་ཐ་དད་བཀླག་པའི་
འཁོར་ལོ། བྷ་བྱས་མཛད་པའི་སྡེ་པ་ཐ་དད་རྣམ་པར་འབྱེད་པའི་འཁོར་ལོ་
རྣམས་སུ་ཡོད་པའི་ཕྱིར།། །། །
མཚན་གྱི་དོན་བཤད་པ།
༈ དེ་རྣམས་ཀྱི་ནང་ནས་འདུལ་བ་མདོ་རྩ་བ་རྒྱ་ཆེར་འགྲེལ་དང་མཐུན་་་་
པར་འཆད་པ་ལ། མཚན་གྱི་དོན། འགྱུར་གྱི་ཕྱག །གཞུང་གི་དོན་དང་གསུམ།
དང་པོ་ལ། མཚན་བརྗོད་པ་དང་། གཞུང་ཚད་རྟོགས་པའི་ཡན་ལག་བམ་
གྲངས་བཤད་པའོ། །དང་པོ་ལ་མཚན་བསྒྱུར་བ་དང་། མཚན་གྱི་དགོས་པ།
མཚན་བཤད་པའོ། །དང་པོ་ནི། རྒྱ་གར་ནས་མདོའི་བར་གསུངས། དེ་ཡང་རྒྱ་
གར་ན་སྐད་རིགས་བཞི་ཡོད་པའི་ནང་ནས་སཾ་སྐྲྀ་ཏའི་སྐད་དུ་བསྟན་བཅོས་་་
འདིའི་མཚན་ལ། བི་ན་ཡ་སཱུ་ཏྲ་ཞེས་པ་བསྒྱུར་བས། བོད་སྐད་དུ། འདུལ་བའི་
མདོ་ཞེས་པ་འབྱུང་སྟེ། བི་ན་ཡ་འདུལ་བ་དང་། སཱུ་ཏྲ་མདོའི་སྐད་དོད་ཡིན་
པའི་ཕྱིར། འདི་ལྟར་བསྒྱུར་བ་ནི། སྒྲ་ཐད་སྒྱུར་བ་དང༌། ལོག་སྒྱུར་གཉིས་ཀྱི་
ནང་ནས་ཐད་སྒྱུར་གྱི་དབང་དུ་བྱས་པ་ཡིན་ཏེ། སྒྲ་ཐད་སྒྱུར་ནི་རྒྱ་དཔེའི་
མགོ་མཇུག་བར་གསུམ་དུ་ཇི་ལྟར་ཡོད་པ་དེ་བཞིན་དུ། བོད་དཔེར་བསྒྱུར་བ་
• 21 •



པཎ་ཆེན་བདེ་ལེགས་ཉི་མས་མཛད།
ལ་ཟེར་བ་གང་ཞིག །འདིར་དེ་ལྟར་བསྒྱུར་བ་ཡིན་པའི་ཕྱིར། ལོག་སྒྱུར་ནི་
དོན་གོ་ཕལ་ཆེ་བ་གཙོ་བོར་བྱས་ཏེ་བསྒྱུར་བ་ལ་བྱེད་དོ། །གཉིས་པ་ནི། རྒྱ་
སྐད་སྨོས་པའི་དགོས་པ། བོད་སྐད་སྨོས་པའི་དགོས་པ། རྒྱ་སྐད་བོད་ལ་བསྒྱུར་
བའི་དགོས་པ་དང་གསུམ་( ༡༡ བ）ལས། དང་པོ་ཡོད་དེ། བསྟན་བཅོས་ཁུངས་
བཙུན་པ་དང་། སཾ་སྐྲ་ཏའི་སྐད་ལ་བག་ཆགས་འཇོག་པའི་དགོས་པ་ཡོད་པའི་
ཕྱིར། དང་པོ་གྲུབ་སྟེ། དེ་ལ་བརྟེན་ནས་བསྟན་བཅོས་འདི་རྒྱ་གར་མར་ཤེས་
ཤིང༌། རྒྱ་གར་ཆོས་ཀྱི་འབྱུང་གནས་ཡིན་པས། བསྟན་བཅོས་འདི་ཡང་བཟང་
པོའོ། །སྙམ་དུ་གོ་བའི་ཆེད་ཡིན་པའི་ཕྱིར། དཔེར་ན་འབྱུང་ཁུངས་བཟང་པོའི་
གསེར་བཞིན་ནོ། །རྩ་རྟགས་གཉིས་པ་གྲུབ་སྟེ། རྒྱ་སྐད་གོ་བ་མེད་པ། བོད་
རྣམས་ཀྱིས་བདེ་བླག་ཏུ་རྟོགས་པའི་དགོས་པ་ཡོད་པའི་ཕྱིར། གསུམ་པ་གྲུབ་
སྟེ། སྒྲ་སྒྱུར་ཕྲ་མོ་ཤེས་པ་དང་། ལོ་པཎ་རྣམས་ཀྱིས་རྒྱ་སྐད་བོད་ཀྱིས་གོ་བར་
དཀའ་བ་དེ་བོད་སྐད་གོ་སླ་བར་བསྒྱུར་བ་དང་། རྒྱ་ཡིག་གོ་ང་་མེད་པ་བོད་
ཡིག་གོ་བ་ཅན་དུ་བསྒྱུར་ཏེ་གོ་བ་རྙེད་པ་འདི་ཡང་། ལོ་པཎ་རྣམས་ཀྱི་དྲིན་
ཡིན་པ་འདུག་སྙམ་དུ་དྲིན་དྲན་པའི་དགོས་པ་ཡོད་པའི་ཕྱིར། འོ་ན་སཾ་སྐྲ་
ཏའི་སྐད་བསླབ་པ་ལ་དགོས་པ་ཅི་ཡོད་སྙམ་ན། དུས་གསུམ་གྱི་སངས་རྒྱས་
རྣམས་ཀྱིས་སཾ་སྐྲྀ་ཏའི་སྐད་དུ་ཆོས་གསུངས་པས། རང་ཉིད་མ་འོངས་ང་་ན་
སངས་རྒྱས་ཏེ། གདུལ་བྱ་ལ་ཆོས་བསྟན་པ་ན་ཡང་དེའི་སྐད་དུ་སྟོན་པས། ད་
ལྟ་ནས་སཾ་སྐྲ་ཏའི་སྐད་སློབ་དགོས་ཞེས་ཤེས་པར་བྱ་བའི་དགོས པ་ཡོད་པའི་་
ཕྱིར། གསུམ་པ་མཚན་བཤད་པ་ནི། བི་ན་ཡ་ཞེས་པ་བསྒྱུར་བས། བོད་སྐད་ལ་
འདུལ་བ་དང་། སཱུ་ཏྲ་བསྒྱུར་བ་མདོ་ཞེས་འབྱུང་ལ། དེས་ན་བསྟན་བཅོས་
འདི་ལ་འདུལ་བའི་མདོ་ཞེས་བརྗོད་པའི་རྒྱུ་མཚན་ཡོད་དེ། སྤོང་བདུན་
འཁོར་བཅས་ཀྱི་ཚུལ་ཁྲིམས་ནི་རང་རྒྱུད་ལྡན་གྱི་སེམས་ཅན་གྱི་རྒྱུད་ཀྱི་ཉོན་་་
མོངས་པ་དང་། རྣམ་སྨིན་གྱི་དྲི་མ་འདུལ་བར་བྱེད་པས་ན་འདུལ་བ་ཡིན་
• 22 .



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད།
ཞིང་དེ་བརྗོད་བྱར་བྱེད་པའི་ལུང་སྡེ་བཞི་པོ་དེ་ལ་སྤྱིར་འདུལ་བ་ཞེས་བྱ་ལ།
བསྟན་བཅོས་འདིས་དེའི་དོན་མདོར་བསྡུས་ནས་སྟོན་པས་ན། འདི་ལ་ཡང་
འདུལ་བའི་མདོ་ཞེས་བརྗོད་པའི་ཕྱིར་ཏེ། རྒྱ་ཆེར་འགྲེལ་ལས། འདུལ་བ་ཞེས་
བྱ་བ་ཡང་རྣམ་པར་འབྱེད་པ་ལ་སོགས་པ་དག་ཡིན་པར་ལྟ་སྟེ། དེས་བྱ་བ་
དང་བྱ་བ་མ་ཡིན་པ་ཉེ་བར་སྟོན་པས་སློབ་མ་རྣམས་འདུལ་ཞིང་རྗེས་སུ་སྟོན་
པར་བྱེད་པས་( ༡ ༢ ན) འདུལ་བའོ། །ཞེས་གསུངས་པའི་ཕྱིར། ལུང་སྡེ་བཞི་ལ་
འདུལ་བ་ཞེས་བཏགས་པ་ནི། བརྗོད་བྱའི་མིང་གིས་བཏགས་པ་ཡིན་ལ། སྤྱིར་
མདོའི་མིང་འདོགས་ཚུལ་ལ། དཔེ་ལས་བཏགས་པ། དོན་ལས་བཏགས་པ།
ཡུལ་གྱི་མིང་གིས་བཏགས་པ། ཞུ་བ་པོའི་གང་ཟག་ལས་བཏགས་པ། ཤོ་ལོ་ཀ་
ལས་བཏགས་པ་སོགས་དུ་མ་ཡོད་དེ། དཔེར་ན། བཅོམ་ལྡན་འདས་ཀྱིས་
འབྲས་ས་ལུའི་ལྗང་བུ་གཅིག་ཕྱག་ཏུ་བསྣམས་ནས་ཕྱིའི་རྐྱེན་ཆུ་ལུད་ས་བོན་་་
ཚོགས་པ་ཚང་བའི་དཔེར་མཛད། ནང་གི་རྒྱུ་རྐྱེན་རྣམས་ཚང་བ་དོན་དུ་
མཛད་ནས། མ་རིག་འདུ་བྱེད་རྣམ་ཤེས་དང་། །མིང་དང་གཟུགས་དང་སྐྱེ་
མཆེད་དང༌། །རེག་ཚོར་སྲེད་ལེན་སྲིད་པ་དང༌། །སྐྱེ་བ་དང་ནི་རྒ་ཤིའོ། །
ཞེས་རྟེན་འབྲེལ་ཡན་ལག་བཅུ་གཉིས་ཀྱི་རྣམ་གཞག་ཚང་བའི་མདོ་ལ། ས་ལུ་
ལྗང་བའི་མདོ་ཞེས་པ་ལྟ་བུ་ནི། དཔེ་ལས་བཏགས་པ་དང་། བསྐལ་པ་བཟང་
པོའི་སངས་རྒྱས་རྣམས་ཀྱི་ཡབ་ནི་འདི་ཞེས་བྱ། ཡུམ་ནི་འདི་ཞེས་བྱ། སྲས་
ནི་འདི་ཞེས་བྱ། རིམ་གྲོ་བ་ནི་འདི་ཞེས་བྱ། ཞེས་སྟོན་པའི་མདོ་ལ་མདོ་སྡེ་
བསྐལ་བཟང་ཞེས་པ་ལྟ་བུ་གཉིས་པ་དང༌། བཅོམ་ལྡན་འདས་ལང་ཀ་པུ་རི་
ན་བཞུགས་པའི་ཚེ། སྲིན་པོའི་རྒྱལ་པོ་མགྲིན་བཅུས་སྲོག་ཆགས་མང་པོ་ཟོས་
པ་ལ་བརྟེན་ནས། བཅོམ་ལྡན་འདས་ཀྱིས་འདུལ་བར་དགོངས་ཏེ་བྱོན་པས།
ལང་ཀ་མགྲིན་བཅུ་དང་མཇལ་ཏེ། དེར་ཤ་ཟོས་པའི་ཉེས་དམིགས་དང་། མ་
ཟོས་པའི་ཕན་ཡོན་སོགས་དེ་ལ་གསུངས་པ་ལ། ལང་ཀར་གཤེགས་པའི་མདོ་
， 23 •



པཎ་ཆེན་བདེ་ལེགས་ཉི་མས་མཛད།
ཞེས་པ་ལྟ་བུ་ནི་ཡུལ་ལས་མིང་དུ་བཏགས་པ་དང༌། བྲམ་ཟེའི་བུ་མོས་ཞུས་པ་
ལྟ་བུ་བཞི་པ་དང་། བརྒྱད་སྟོང་པ་ལྟ་བུ་ལྔ་པ་ཡིན་ནོ། །དོན་བསྡུ་ན། བསྟན་
བཅོས་འདི་ནི་བི་ན་ཡ་སཱུ་ཏྲ་ཞེས་པའི་བི་ལ་བི་བོ་ཏ་ཏོ་ཤ་ཞེས་བྱིན་པས་ཉེས་
པ་སྣ་ཚོགས་དང༌། ན་ལ་ན་ཞེས་བྱིན་པས་འཇོམས་པ་དང་། ཡ་ལ་མ་ཞེས་
བྱིན་པས་བཞོན་པའི་དོན་ལ་འཇུག་སྟེ། བསྡུས་པས་ཚུལ་ཁྲིམས་ཀྱི་བཞོན་པ་
ལ་( ༡ ༢ བ）ཞོན་ནས་ཉེས་པ་སྣ་ཚོགས་འཇོམས་པ་ཞེས་བྱ་བ་ཅིག་འབྱུང་བས།
ཚུལ་ཁྲིམས་ཀྱི་བསླབ་པ་སྟོན་པས་ལུང་སྡེ་བཞི་ལ་འདུལ་བ་ཞེས་བྱ་ཞིང་། སཱུ་
ཏྲ་ཞེས་པ་མདོ་ལ་འཇུག་ཅིང་བསྟན་བཅོས་འདིས་འདུལ་བ་ལུང་སྡེ་བཞིའི་་་་
དོན་བམ་པོ་དགུར་བསྡུས་ནས་སྟོན་པས་མདོ་ཞེས་གསུངས་པ་ཡིན་པའི་ཕྱིར།
གཉིས་པ་ནི། ཚེག་བར་བདུན་ལ་ཚིག་རྐང་གཅིག །ཚིགས་རྐང་བཞི་བཞི་ལ་ཤོ་
ལོ་ཀ་རེ་རེར་བྱས་པའི་བསྟན་བཅོས་འདི་ལ་ཤོ་ལོ་ཀ་ཉིས་སྟོང་བདུན་བརྒྱ།
བམ་པོ་དགུ་ཡོད་པའི་བམ་པོ་དང་པོ་འདི་མན་ཆད་ནས་འཆད་ཅེས་སྟོན་པ་་
ལ་བམ་པོ་དང་པོ། ཞེས་གསུངས།། །།
འགྱུར་གྱི་ཕྱག་བཤད་པ།
༈ གཉིས་པ་འགྱུར་ཕྱག་སྟོན་པ་ལ། ཐམས་ཅད་མཁྱེན་པ་ལ་ཕྱག་འཚལ་
ལོ། །ཞེས་གསུངས། འདི་ལ་དགོས་པ་ནི། གནས་སྐབས་བསྟན་བཅོས་བསྒྱུར་
བའི་བར་ཆད་ཞི་བ་དང་། བསྟན་བཅོས་འདི་འདུལ་བའི་སྡེ་སྣོད་ཀྱི་ཁོངས་སུ་
གཏོགས་པར་ཤེས་པ་དང་། ཐར་པ་དང་ཐམས་ཅད་མཁྱེན་པ་ཐོབ་པ་སོགས་
དགོས་པ་དུ་མ་ཡོད་པའི་ཕྱིར། དང་པོ་གྲུབ་སྟེ། ཐམས་ཅད་མཁྱེན་པ་སོགས་
ཡུལ་ཁྱད་པར་ཅན་ལ་བསྟོད་ཕྱག་བྱས་པས་བསོད་ནམས་སྐྱེ་ཞིང་། དེའི་
དབང་གིས་བསམ་དོན་འགྲུབ་པར་འགྱུར་བའི་ཕྱིར་ཏེ། རྒྱ་ཆེར་རོལ་བ་ལས།
བསོད་ནམས་རྣམ་སྨིན་བདེ་སྟེར་སྡུག་བསྔལ་ཐམས་ཅད་སེལ། །བསོད་ནམས་
: 24 .



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད།
ལྡན་པའི་མི་ཡི་བསམ་པ་རྣམས་ཀྱང་འགྲུབ། །ཅེས་གསུངས་པའི་ཕྱིར། དགོས་
པ་གཉིས་པ་གྲུབ་སྟེ། སྔོན་གྱི་ལོ་པཎ་རྣམས་ཀྱིས་འདུལ་བའི་སྡེ་སྣོད་བསྒྱུར་
བའི་ཐོག་མར་ཐམས་ཅད་མཁྱེན་པ་ལ་བསྟོད་ཕྱག་མཛད་པར་བཀས་བཅད་་
པ་དང་མཐུན་པར་བྱ་བའི་ཆེད་ཡིན་པའི་ཕྱིར། དགོས་པ་གསུམ་པ་ཡོད་དེ།
རྒྱ་གར་ནས་བོད་དུ་ཆོས་བསྒྱུར་བའི་དུས་ཆོས་རྒྱལ་རྣམས་ཀྱིས་བཀའི་ལུང་་་
གིས་འདུལ་བའི་སྡེ་སྣོད་ཀྱི་ཐོག་མར་ཐམས་ཅད་མཁྱེན་པ་དང༌། མདོ་སྡེའི་སྡེ་
སྣོད་ཀྱི་ཐོག་མར་སངས་རྒྱས་བྱང་སེམས་དང༌། མངོན་པའི་སྡེ་སྣོད་ཀྱི་ཐོག་
མར་འཇམ་དཔལ་ལ་ཕྱག་འཚལ་བར་བཀས་བཅད་མཛད་པ་ཡིན་པའི་ཕྱིར།
ཁ་ཅིག །དེ་མི་འཐད་དེ། འཇམ་དཔལ་ལ་འགྱུར་ཕྱག་མ་མཛད་པའི་མངོན་
པའི་སྡེ་སྣོད་དང་། གཞན་གཉིས་ལ་འགྱུར་ཕྱག་མ་མཛད་པའི་འདུལ་བ་
དང་། མདོ་སྡེའི་སྡེ་སྣོད་ཡོད་པའི་ཕྱིར་ཟེར་ན་སྐྱོན་མེད་དེ། གསེར་ཕྲེང་ལས་
གསུངས་པ་ལྟར་སྔོན་སྔ་མ་ལྟར་བཀས་བཅད་( ༡ ༣ ན） མཛད་ཀྱང་ཕྱིས་དེ་ལྟར་
བྱུང་བ་རྒྱལ་ཁྲིམས་ཞིག་ནས་ཡིན་པས། སྔོན་དེ་ལྟར་བཀས་བཅད་མཛད་པ་
ལ་འགལ་བ་མེད་པའི་ཕྱིར། དོན་བསྡུ་ན། ཕྱག་འཚལ་ཞེས་པ་བཤད་པའི་
གཞིར་དྲངས་ནས། ཡུལ་གང་ལ་ན། ཐམས་ཅད་མཁྱེན་པ་ལ། དགོས་པ་གང་
གི་ཕྱིར་ན། བསྟན་བཅོས་བསྒྱུར་བའི་བར་ཆད་ཞི་བ་སོགས་ཀྱི་ཕྱིར་རོ། །ཚུལ་
ཇི་ལྟར་ན། ལུས་ངག་ཡིད་གསུམ་གུས་པས་སོ། །རྟེན་གྱི་གང་ཟག་གང་གིས་ན།
འདི་སྒྱུར་བ་པོའི་ལོ་པཎ་རྣམས་ཀྱིས་སོ། །ལོ་པཎ་རྣམས་ཀྱིས་འདུལ་བའི་སྡེ་
སྣོད་བསྒྱུར་བའི་ཐོག་མར་ཐམས་ཅད་མཁྱེན་པ་ལ་ཕྱག་འཚལ་བའི་རྒྱུ་མཚན་
ནི། འདུལ་བའི་གནས་ཕྲ་ཞིང་ཕྲ་བ་དེ་ཐམས་ཅད་མཁྱེན་པ་འབའ་ཞིག་གི་
མངོན་སུམ་གྱི་སྤྱོད་ཡུལ་ཡིན་པས་དེ་ལྟར་མཛད་དོ།། །།
• 25 •



པཎ་ཆེན་བདེ་ལེགས་ཉི་མས་མཛད།
གཞུང་གི་དོན་བཤད་པ།
ཀ༡ གཞན་བསྟན་བཅོས་ལ་འཇུག་པའི་ཡན་ལག་
དགོས་འབྲེལ་བཤད་པ།
ཁ༡ དགོས་དོན།
༈ གསུམ་པ་ལ་གཉིས། གཞན་བསྟན་བཅོས་ལ་འཇུག་པའི་ཡན་ལག་དགོས་
འབྲེལ་དང༌། བསྟན་བཅོས་ཀྱི་ལུས་དངོས་བཤད་པའོ། །དང་པོ་དེ་འཆད་པ་
ལ། ངེས་པར་འབྱུང་བའི་ཚུལ་ཁྲིམས་ཀྱི་དབང་དུ་བྱས་ཏེ། ཞེས་གསུངས།
འདི་ལ་དགོས་དོན། བསྡུས་དོན། ཚིག་དོན། འཕྲོས་དོན་དང་བཞི། དང་པོ་ནི།
བསྟན་བཅོས་འདིའི་ཐོག་མར་དགོས་སོགས་ཆོས་བཞི་བསྟན་པ་ལ་ཆོས་ཅན།
དགོས་པ་ཡོད་དེ། བསྟན་བཅོས་འདི་ལ་དགོས་སོགས་ཆོས་བཞི་མེད་པར་
འཛིན་པའི་ལོག་རྟོག་བཟློག་ནས་དགོས་སོགས་ཆོས་བཞི་ཡོད་དམ་མེད། ཕལ་
ཆེར་ཡོད་ལས་ཆེ་སྙམ་པའི་དོན་འགྱུར་གྱི་ཐེ་ཚོམ་དང་། ཡོད་པར་ངེས་ཤེས་
སྐྱེད་པའི་དགོས་པ་ཡོད་པའི་ཕྱིར་ཏེ། དེ་སྐད་དུ་ཡང༌། རྒྱ་ཆེར་འགྲེལ་ལས། །
འདི་ལྟར་རྟོག་པ་སྔོན་དུ་གཏོང་བས་ནི། འབྲེལ་བ་མེད་པ་དང་། བརྗོད་པར་
བྱ་བ་མེད་པ་དང་། དགོས་པ་མེད་པའི་ཚིག་ཀྱང་ཁས་མི་ལེན་ན། བསྟན་
བཅོས་ལ་སོགས་པ་གཞན་ལྟ་སྨོས་ཀྱང་ཅི་དགོས་ཏེ། དེ་བས་ན་འདུལ་བའི་
མདོ་ལ་བརྗོད་པར་བྱ་བ་མེད་པར་དོགས་པ་བསལ་བའི་ཕྱིར་བརྗོད་པར་བྱ་་་
བ་བསྙད་དོ། །འབྲས་བུ་མེད་པར་དོགས་པ་བཟློག་པའི་ཕྱིར་དགོས་པ་བརྗོད་
དོ། །ཐབས་མེད་པར་དོགས་པ་སྤང་བའི་ཕྱིར་འབྲེལ་བ་བཤད་དོ། །འདོད་
པའི་དོན་བསྒྲུབ་པར་བྱ་བའི་ཕྱིར་དགོས་པའི་( ༡ ༣ བ） ཡང་དགོས་པ་བསྟན་ཏོ།
ཞེས་གསུངས་པའི་ཕྱིར། འོ་ན། དོན་འགྱུར་གྱི་ཐེ་ཚོམ་བསྟན་བཅོས་ཀྱི་དགོས་
པར་མི་རུང་ངམ་སྙམ་ན་སྐྱོན་མེད་དེ། ཐེ་ཚོམ་ལ་བརྟེན་ནས་ཀྱང་བསྟན་
• 26 .



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད།
བཅོས་ལ་ཐོས་བསམ་གྱིས་འཇུག་པ་ཡོད་པའི་ཕྱིར་ཏེ། ཆོས་མཆོག་ལས། གང་
ཕྱིར་འཇིག་རྟེན་དོན་གཉེར་བ། །ཐེ་ཚོམ་ལས་ཀྱང་འཇུག་ཕྱིར་རོ། །ཞེས་དང༌།
འགྲེལ་བ་དོན་གསལ་ལས། དོན་ལ་ཐེ་ཚོམ་བསྐྱེད་པ་ཉིད་ཀྱིས་འཇུག་པའི་
ཡན་ལག །ཅེས་གསུངས་པའི་ཕྱིར།
15
ཁོ༢ བསྡུས་དོན།
༨ང།
༈ གཉིས་པ་ནི། ངེས་པར་འབྱུང་བ་ཞེས་སོགས་ཀྱི་གཞུང་འདིས་བསྟན་
བཅོས་འདིས་དགོས་སོགས་ཆོས་བཞི་བསྟན་པ་ཡིན་ཏེ། ངེས་པར་འབྱུང་བ་
ཞེས་པས་བསྟན་བཅོས་འདིའི་ཉིང་དགོས་དངོས་སུ་བསྟན། ཚུལ་ཁྲིམས་ཀྱི་
དབང་དུ་བྱས་ཞེས་པས་བརྗོད་བྱ་དངོས་སུ་བསྟན་ནས། འབྲེལ་བ་དང་
དགོས་པ་ཤུགས་ལ་བསྟན་པའི་ཕྱིར་ཏེ། རྒྱ་ཆེར་འགྲེལ་ལས། དེ་ལྟ་བས་ན་
བརྗོད་པར་བྱ་བ་དང་དགོས་པ་ནི། ཚུལ་ཁྲིམས་དང་ངེས་པར་འབྱུང་བའི་སྒྲ་
གཉིས་ཀྱིས་གོ་རིམས་བཞིན་དུ་དངོས་སུ་བསྟན་ལ། འབྲེལ་བ་དང་། དགོས་པ་
ནི་ཤུགས་ཀྱིས་བསྟན་ཏེ། ཚུལ་ཁྲིམས་བསྟན་པའི་དོན་དུ་མདོ་འདི་བརྩམས་
པའི་ཕྱིར། ཞེས་གསུངས་པའི་ཕྱིར། འོ་ན། བསྟན་བཅོས་འདིའི་དགོས་སོགས་
ཆོས་བཞི་གང་ཞེ་ན། སྤོང་བདུན་འཁོར་བཅས་ཀྱི་ཚུལ་ཁྲིམས་ནི་བསྟན་
བཅོས་འདིའི་བརྗོད་བྱ་དང་། བསྟན་བཅོས་འདིས་དེ་བསྟན་པ་ནི་དགོས་པ་
དང༌། བསྟན་བཅོས་འདི་ལ་བརྟེན་ནས་ལྷག་མེད་མྱང་འདས་ཐོབ་པ་བསྟན་
བཅོས་འདིའི་ཉིང་དགོས་དང༌། འདུས་བྱས་སུ་གྱུར་པའི་ཆོས་ཕྱི་མ་གསུམ་སྔ་
མ་སྔ་མ་ལ་དེ་བྱུང་དུ་འབྲེལ་བ། དེའི་ནང་ཚན་དུ་གྱུར་པའི་འབྲེལ་བ་ཡིན་
པའི་ཕྱིར་ཏེ། རྒྱ་ཆེར་འགྲེལ་ལས། ཚུལ་ཁྲིམས་ནི་བརྗོད་པར་བྱ་བ་ཡིན་ལ།
ཚུལ་ཁྲིམས་བསྟན་པ་ནི་དགོས་པ་ཡིན་ཏེ། ཞེས་དང་། དེ་ལྟར་ན་འདུལ་བའི་
མདོ་དང་དགོས་པ་གཉིས་ནི་ཐབས་དང་ཐབས་ལས་བྱུང་བའི་མཚན་ཉིད་ཀྱི་
，17 ，



པཎ་ཆེན་བདེ་ལེགས་ཉི་མས་མཛད།
འབྲེལ་བ་ཡིན་ཏེ། རྒྱུ་དང་འབྲས་བུའི་མཚན་ཉིད་ཅེས་བྱ་བའི་ཐ་ཚིག་གོ །
ཞེས་དང་། དགོས་པའི་ཡང་དགོས་པ་བརྗོད་པར་བྱ་སྟེ། དེ་ཡང་( ༡༤ན）ངེས་
པར་འབྱུང་བ་ཞེས་སྨོས་པས་བསྟན་ཏོ། །ངེས་པར་འབྱུང་བ་ནི་མྱ་ངན་ལས་
འདས་པ་སྟེ། ཞེས་གསུངས་པའི་ཕྱིར། །
ཁ༣ ཚིག་དོན།
༈ གསུམ་པ་ནི། མྱང་འདས་ལ་ངེས་པར་འབྱུང་བ་ཞེས་བརྗོད་པའི་རྒྱུ་
མཚན་ཅི་ཡིན་ཞེ་ན། ལྷག་མེད་མྱང་འདས་ཆོས་ཅན། ཁྱོད་ལ་ངེས་པར་འབྱུང་
བ་ཞེས་བརྗོད་པའི་རྒྱུ་མཚན་ཡོད་དེ། ངེས་པ་ནི་གདོན་མི་ཟ་བ་དང་། སྐབས་
འདིའི་འབྱུང་བ་ནི་ཐོབ་པར་བྱ་བ་ལ་འཇུག་པ་གང་ཞིག །ཁྱོད་་གདོན་མི་ཟ་
བར་ཐོབ་པར་བྱ་བ་ཡིན་པའི་རྒྱུ་མཚན་གྱིས་དེ་ལྟར་བརྗོད་པའི་ ཕྱིར། སྐབས་
འདིའི་འབྱུང་བ་ཞེས་པའི་སྒྲ་ཐོབ་པར་བྱ་བ་ལ་འཇུག་པའི་རྒྱུ་མཚན་ཡོད་དེ།
ངེས་པ་ཞེས་པའི་ཁྱད་པར་གྱི་ཚིག་དང་འབྲེལ་བའི་ཕྱིར། དཔེར་ན། གང་ཞེས་
པ་སྤྱི་སྒྲ་ཡིན་ཀྱང་། གང་དང་ཡང་དག་ལྡན་པའི་ཚིག་ཟུར་གྱི་གང་ཞེས་པའི་
སྒྲ་དེ་ཐུབ་རྣམས་ཞེས་པའི་ཁྱད་པར་གྱི་ཚིག་དང་འབྲེལ་བའི་རྒྱུ་མཚན་གྱིས་་་
རྣམ་མཁྱེན་ཁོ་ན་ལ་འཇུག་པ་དང་། གང་ཞིག་ཅེས་པ་སྤྱི་སྒྲ་ཡིན་ཀྱང་། གང་
ཞིག་ཀུན་ལ་མུན་པ་གཏན་བཅོམ་ཞིང༌། །ཞེས་པའི་ཚིག་ཟུར་་གྱི་གང་ཞིག་
ཅེས་པའི་སྒྲ་མུན་པ་གཏན་བཅོམ་ཞེས་པའི་ཁྱད་པར་གྱི་ཚིག་དང་འབྲེལ་་་་་
བས་སངས་རྒྱས་བཅོམ་ལྡན་འདས་ཁོ་ན་ལ་འཇུག་པ་བཞིན་ནོ། །དེ་ལྟར་ཡིན་
ཀྱང་སྤྱིར་འབྱུང་བ་ཞེས་པའི་སྒྲ་དོན་དུ་མ་ལ་འཇུག་སྟེ། རྐང་གིས་འགྲོ་བ་ལ་
འཇུག་པ་ན་གྲོང་དུ་འབྱུང་གྲོང་ཁྱེར་དུ་འབྱུང་ཞེས་པ་ལྟ་བུ་དང་། བཞོན་པ་
ལ་འཇུག་པ་ནི། གླང་པོ་ཆེས་འབྱུང་། རྟས་འབྱུང་ཞེས་པ་ལྟ་བུ་དང་། ལམ་ལ་
འཇུག་པ་ནི་ལམ་ནས་འབྱུང༌། ལམ་པོ་ཆེ་ནས་འབྱུང་ཞེས་པ་དང་། ཐོབ་པ་ ་ལ་
• 28 •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད།
འཇུག་པ་ནི་ཚུལ་ཁྲིམས་ལ་བརྟེན་ནས་མྱང་འདས་ཐོབ་པ་འབྱུང་ཞེས་པ་ལྟ་་་
བུ་རྣམས་སུ་ཡོད་པའི་ཕྱིར་ཏེ། རྒྱ་ཆེར་འགྲེལ་ལས། འབྱུང་བ་ཞེས་བྱ་བའི་སྒྲ་
འདི་ནི་དོན་མང་པོ་ཞིག་ལ་ཡང་མཐོང་སྟེ། འདི་ལྟ་སྟེ་རྐང་གིས་འགྲོ་བ་ལ་ནི་
གྲོང་དུ་འབྱུང་བ་དང་གྲོང་ཁྱེར་དུ་འབྱུང་ཞེས་བྱ་བ་ལྟ་བུའོ། །བཞོན་པའི་
དོན་ལ་ཡང་མཐོང་སྟེ། འདི་ལྟ་སྟེ་དཔེར་ན། གླང་པོ་ཆེས་འབྱུང་བ་དང་།
རྟས་འབྱུང་བ་ཞེས་བྱ་བ་ལྟ་བུའོ། །ལམ་ལ་ཡང་འབྱུང་བ་ཞེས་བྱ་སྟེ། དེ་ནས་
འབྱུང་བའི་ཕྱིར་རོ། །ཐོབ་པར་བྱ་བ་ལ་ཡང་འབྱུང་བ་ཞེས་བྱ་སྟེ། འབྱུང་བ་ན་
ཐོབ་པར་( ༡༤བ）བྱ་བའོ། །ཞེས་ཟེར་བའི་ཕྱིར་རོ། །དེ་དག་ལས་འདིར་ནི་
འབྱུང་བའི་སྒྲ་ཐོབ་པར་བྱ་བ་ཁོ་ནར་བཟུང་སྟེ། ངེས་པར་ཞེས་བྱ་བའི་སྒྲ་
སྨོས་པའི་ཕྱིར་རོ། །ཞེས་དང་། ཡང་དེ་ཉིད་ལས། ངེས་པར་འབྱུང་བ་ནི་ངེས་
པར་འབྱུང་བ་སྟེ། ཕྱིར་མི་ལྡོག་པ་ཐོབ་པར་བྱ་བ་ཕུང་པོ་ལྷག་མ་མེད་པའི་མྱ་
ངན་ལས་འདས་པ་ཐོབ་པ་ཞེས་བྱ་བའི་ཐ་ཚིག་གོ །ཞེས་གསུངས་པའི་ཕྱིར།
འོ་ན། བསྟན་བཅོས་འདིའི་ཉིང་དགོས་ལ་ལྷག་མེད་མྱང་འདས་ཁོ་ན་ཟད་
དམ་ཞེ་ན་མ་ཡིན་ཏེ། བསྟན་བཅོས་འདི་ལ་བརྟེན་ནས་ཐོབ་པའི་ལམ་ཟག་
མེད་དང་། ལྷག་བཅས་མྱང་འདས་རྣམས་ཀྱང་བསྟན་བཅོས་འདིའི་ཉིང་
དགོས་ཡིན་པའི་ཕྱིར་ཏེ། ཕྲན་ཚེགས་ཀྱི་ཊཱིཀྐ་ལས། སྡུག་བསྔལ་ལ་ཆོས་ཤེས་
པའི་བཟོད་པ་ནས་བཟུང་སྟེ་ཕུང་པོ་ལྷག་མ་མེད་པའི་མྱ་ངན་ལས་འདས་་་་་
པའི་བར་ཐོབ་པ་གང་ཡིན་པ་དེ་ནི་དགོས་པའི་ཡང་དགོས་པའོ། །ཞེས་
གསུངས་པའི་ཕྱིར། འོ་ན། དེ་རྣམས་འདིར་ཉིང་དགོས་སུ་དངོས་སུ་མི་སྟོན་
པའི་རྒྱུ་མཚན་ཅི་ཡིན་ཞེ་ན་ཡོད་དེ། དེ་རྣམས་འདིའི་མཐར་ཐུག་གི་ཉིང་
དགོས་ཀྱི་གཙོ་བོ་མ་ཡིན་ལ། ལྷག་མེད་མྱང་འདས་ཉིང་དགོས་ཀྱི་གཙོ་བོ་ཡིན་
པས་དེ་ལྟར་བསྟན་པའི་ཕྱིར་ཏེ། རྒྱ་ཆེར་འགྲེལ་ལས། ཅིའི་ཕྱིར་ཟག་པ་མེད་
པའི་ལམ་མི་བཟུང་ཞེ་ན། གཙོ་བོ་མ་ཡིན་པའི་ཕྱིར་རོ། །ལམ་ནི་གཙོ་བོ་མ་
， 2()：



པཎ་ཆེན་བདེ་ལེགས་ཉི་མས་མཛད།
ཡིན་ཏེ། ཕུང་པོ་ལྷག་མ་མེད་པའི་མྱ་ངན་ལས་འདས་པའི་དོན་དུ་ཡིན་པའི་
ཕྱིར་རོ། །གཙོ་བོ་དང་གཙོ་བོ་མ་ཡིན་པ་གཉིས་ནི་གཙོ་བོ་ལས་འབྲས་བུར་
ཡིད་ཆེས་སོ་ཞེས་ཟེར་བའི་ཕྱིར་རོ། །མྱ་ངན་ལས་འདས་པ་ནི་དོན་དམ་པར་
གཙོ་བོ་ཡིན་ཏེ། དགེ་བ་དང་རྟག་པའི་ཕྱིར་རོ། །ཞེས་གསུངས་པའི་ཕྱིར།
སྐབས་འདིར་ཚུལ་ཁྲིམས་ཡོད་དེ། སྤོང་བདུན་འཁོར་བཅས་ཀྱི་ཚུལ་ཁྲིམས་དེ་
ཡིན་པའི་ཕྱིར་ཏེ། རྒྱ་ཆེར་འགྲེལ་ལས། ངེས་པར་འབྱུང་བའི་ཚུལ་ཁྲིམས་ཞེས་
བྱ་བ་ནི། ངེས་པར་འབྱུང་བའི་ཕྱིར། ཚུལ་ཁྲིམས་ནི་ངེས་པར་འབྱུང་བའི་ཚུལ་
ཁྲིམས་སོ། །ཞེས་གསུངས་པའི་ཕྱིར། འོ་ན། དབང་དུ་བྱས་ཞེས་པའི་དོན་ཇི་
ལྟར་ཡིན་ཞེ་ན། དབང་དུ་བྱས་ཞེས་པའི་སྐད་དོད་ཨ་ཐ་ཞེས་པ་དོན་དུ་མ་ལ་
འཇུག་སྟེ། འདི་ལ་བཀྲ་ཤིས་པ་ཡུན་རིང་དུ་འཚོ་བ་དང་མཐུན་པར་བརྗོད་
ཅེས་པ་ལྟ་བུའི་ཨ་ཐ་བཀྲ་ཤིས་པ་ལ་འཇུག་པ་དང་། དེ་ནས་བཅོམ་ལྡན་
འདས་ཞེས་པ་ལྟ་བུའི་ཨ་ཐ་ཚིག་ཕྲད་དེ་ནས་( ༡༥ ན）ལ་འཇུག་པ་དང་། དེ་མ་
ཐག་ཏུ་སོམ་ཉི་ཐམས་ཅད་རྣམ་པར་བཅད་ནས་ཞེས་པ་ལྟ་བུའི་ཨ་ཐ། དེ་མ་
ཐག་པ་ལ་འཇུག་པ་དང༌། སྒྲའི་རྗེས་སུ་བསྟན་པའི་དབང་དུ་བྱས་ཞེས་པ་ལྟ་
བུའི་ཨ་ཐ་དབང་དུ་བྱ་བ་ལ་འཇུག་པ་རྣམས་སུ་ཡོད་པའི་ཕྱིར། དེ་དག་ལས་
འདིར་ངེས་པར་འབྱུང་བ་ཞེས་པའི་སྒྲ་ཁྱད་པར་གྱི་ཚིག་དང་འབྲེལ་བས་ཨ་་་
ཐ་དབང་དུ་བྱ་བ་ཁོ་ན་ལ་སྦྱར་བར་བྱ་སྟེ། དེ་ལྟར་སློབ་དཔོན་གྱིས་འགྲེལ་
པར་བཤད་པའི་ཕྱིར་ཏེ། རྒྱ་ཆེར་འགྲེལ་ལས། དབང་དུ་བྱས་ཏེ་ཞེས་བྱ་བའི་
སྒྲ་ནི་དབང་དུ་བྱ་བའི་དོན་ཏེ། འདི་ལྟར་ཨ་ཐ་ཞེས་བྱ་བའི་སྒྲ་ནི་བཀྲ་ཤིས་པ་་
ལ་སོགས་པ་དག་ལ་ཡང་འབྱུང་མོད་ཀྱི། དབང་དུ་བྱས་ཏེ་ཞེས་བྱ་བའི་སྒྲས་
བྱེ་བྲག་ཏུ་ངེས་པར་བཞག་སྟེ། འདི་ནི་དབང་དུ་བྱ་བའི་དོན་ཡིན་གྱི་གཞན་
གྱི་དོན་ནི་མ་ཡིན་ནོ་ཞེས་བྱ་བའི་ཐ་ཚིག་གོ །འདི་ལྟར་ཨ་ཐ་ཞེས་བྱ་བའི་སྒྲ་
འདི་བཀྲ་ཤིས་པའི་དོན་དུ་ཡང་མཐོང་སྟེ། འདི་ལྟ་སྟེ་དཔེར་ན་བཀྲ་ཤིས་པ་ ་
，
3)，



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད།
འདི་ལས་ཡུན་རིང་དུ་འཚོ་བ་དང་མཐུན་པར་བརྗོད་པའི་ལེའུ་རྣམ་པར་་་་་་་
བཤད་པར་བྱའོ་ཞེས་བྱ་བ་ལྟ་བུའོ། ཁ་ཅིག་ཏུ་ནི་ཚིག་ཕྲད་ཀྱི་དོན་དུ་ཡང་
སྦྱར་ཏེ། དེ་ནས་བཅོམ་ལྡན་འདས་ཡོངས་སུ་མྱ་ངན་ལས་འདས་པའི་དུས་ཀྱི་
ཚེ་དེ་ཉིད་ན་ཞེས་བྱ་བ་ལྟ་བུའོ། ཁ་ཅིག་ཏུ་དེ་མ་ཐག་པའི་དོན་ཏེ། འདི་ལྟ་སྟེ་
དཔེར་ན་དེ་མ་ཐག་ཏུ་སོམ་ཉི་ཐམས་ཅད་རྣམ་པར་བཅད་ནས་ཞེས་བྱ་བ་ལ་
སོགས་པ་ལྟ་བུའོ། ཁ་ཅིག་ཏུ་དབང་དུ་བྱ་བའི་དོན་ཏེ། འདི་ལྟ་སྟེ་དཔེར་ན་
སྒྲའི་རྗེས་སུ་བསྟན་པའི་དབང་དུ་བྱ་བ་ལྟ་བུའོ། །འདིར་ཡང་ཨ་ཐ་ཞེས་བྱ་
བའི་སྒྲ་སློབ་དཔོན་གྱིས་དབང་དུ་བྱ་བའི་དོན་ཁོ་ནར་སྦྱར་ཏེ། རང་གིས་
བཤད་པ་ལས་དེ་ལྟར་རྣམ་པར་བཤད་པའི་ཕྱིར་རོ། །ཞེས་གསུངས་པའི་ཕྱིར།
དབང་དུ་བྱ་བའི་དོན་ནི་དགེ་འདུན་ཐམས་ཅད་ཅེས་པ་ནས། རུང་བར་རོ། །
ཞེས་པའི་བར་གྱི་འདུལ་བ་མདོ་རྩ་བའི་གཞུང་རེ་རེས་ཀྱང་བརྗོད་བྱ་ཚུལ་་་་་
ཁྲིམས་སྟོན་པའི་དབང་དུ་བྱས་ནས་བརྩམས་ཞེས་པའི་དོན་ཡིན་ཏེ། དེ་ཉིད་
ལས་དབང་དུ་བྱས་ཏེ་ཞེས་བྱ་བ་ནི་བྱ་བ་སྟེ། མདོ་རེ་རེས་ལ་ཡང་ངེས་པར་
འབྱུང་བའི་ཚུལ་ཁྲིམས་ཞེས་བྱ་བ་སྟེ། ཉེ་བར་གནས་ཞེས་བྱ་བའི་ཐ་ཚིག་གོ །
དེ་ལྟར་ན་འདིར་ཚིག་གི་དོན་འདི་( ༡༥ བ）འབྱུང་སྟེ། དགེ་འདུན་ཐམས་ཅད་
འདུས་པ་ན་ཞེས་བྱ་བ་ལ་སོགས་པའི་མདོ་དེ་བརྗོད་ནས་དེ་མ་ཐག་ཏུ་ངེས་་་
པར་འབྱུང་བའི་ཚུལ་ཁྲིམས་ཞེས་བྱ་བ་འདི་དང་སྦྱར་བར་བྱ་སྟེ། ཚུལ་ཁྲིམས་
འདི་ནི་ཕུང་པོའི་ལྷག་མ་མེད་པའི་མྱ་ངན་ལས་འདས་པ་ཐོབ་པར་འགྱུར་བ་་
ཡིན་པའི་ཕྱིར་རོ། །དེ་བཞིན་དུ་རབ་ཏུ་བྱུང་བ་དང་། རྫོགས་པར་བསྙེན་པར་
དེའི་ཕྱིར། དགེ་སློང་འགའ་ཞིག་ལ་མཁན་པོ་ཉིད་དུ་གནས་པ་ལའོ་ཞེས་བྱ་བ་
དེ་བརྗོད་ནས་ངེས་པར་འབྱུང་བའི་ཚུལ་ཁྲིམས་ཞེས་བྱ་བ་འདི་ཡང་བརྗོད་་་
པར་བྱ་བ་དང་། མི་རུང་བ་དང་མཐུན་ལ་རུང་བ་དང་འགལ་བ་ནི་རུང་བ་མ་
ཡིན་པར་བསྡུའོ། །ཕྱི་མ་དང་མཐུན་ལ་སྔ་མ་དང་འགལ་བ་ནི་རུང་བར་རོ་
• 31 .



པཎ་ཆེན་བདེ་ལེགས་ཉི་མས་མཛད།
ཞེས་བྱ་བའི་བར་དེ་དག་བརྗོད་ནས། ངེས་པར་འབྱུང་བའི་ཚུལ་ཁྲིམས་ཞེས་
བྱ་འདི་དང་སྦྱར་བར་བྱའོ། །ཞེས་གསུངས་པའི་ཕྱིར།
ཁ༤ འཕྲོས་དོན་སྡོམ་པའི་རྣམ་གཞག་བཤད་པ།
ག༡ སོ་ཐར་སྡོམ་པའི་ངོ་བོ་བཤད་པ།
༈ བཞི་པ་འཕྲོས་དོན་སྡོམ་པའི་རྣམ་གཞག་བཤད་པ་ལ། འོ་ན། ངེས་པར་
འབྱུང་བའི་ཚུལ་ཁྲིམས་ཀྱི་དབང་དུ་བྱས་ཏེ། ཞེས་བཤད་ན་ངེས་པར་འབྱུང་
བའི་ཚུལ་ཁྲིམས་སམ། སྡོམ་པ་དེ་གང་ཞེ་ན། དེ་ཉིད་ཁྱད་ཆོས་རྣམ་པ་དྲུག་གི་
སྒོ་ནས་འཆད་པ་ལ། འདུལ་བ་རྒྱ་མཚོའི་སྙིང་པོ་ལས། གང་ལ་བརྟེན་ནས་
བདེ་བླག་ཏུ། །ཐར་པའི་གྲོང་དུ་བགྲོད་པའི་ཐབས། །བདེར་གཤེགས་བསྟན་
པའི་སྙིང་པོ་མཆོག །སོ་སོ་ཐར་ཅེས་གྲགས་པ་གང༌། །ངོ་བོ་དང་ནི་རབ་དབྱེ་
དང་། །སོ་སོའི་ངོས་འཛིན་སྐྱེ་བའི་རྟེན། །གཏོང་བའི་རྒྱུ་དང་ཕན་ཡོན་ཏེ། །
རྣམ་པ་དྲུག་གིས་ཇི་བཞིན་བཤད། །ཅེས་གསུངས་པའི་ཕྱིར། དེ་རྣམས་ཀྱི་ནང་
ནས་ངོ་བོ་ངོས་འཛིན་པ་ལ་བྱེ་བྲག་སྨྲ་བའི་ལུགས་ལ་སོ་ཐར་གྱི་སྡོམ་པ་དེ་་་་་
ཤེས་བྱ་གཞི་ལྔའི་ནང་ནས་སྣང་བ་གཟུགས་ཀྱི་གཞི་ཡིན་ཏེ། ངེས་སོ་ཐར་གྱི་
སྡོམ་པ་ལ་གཟུགས་ཅན་གྱིས་ཁྱབ་པ་ཁས་ལེན་པའི་ཕྱིར། མདོ་སྡེ་པ་ཡན་ཆད་
ཀྱི་ལུགས་ལ་སོ་ཐར་གྱི་སྡོམ་པ་སྤོང་བའི་སེམས་པའམ། དེའི་ས་བོན་གང་རུང་
གི་སྟེང་ནས་འཇོག་པ་ཡིན་ཏེ། དེ་ཉིད་ལས། ངེས་འབྱུང་བསམ་པའི་རྒྱུ་བྱས་
ནས། །གཞན་གནོད་གཞི་དང་བཅས་པ་ལས། །ལྡོག་པ་དེ་ཡང་ལུས་ངག་ལས། །
གཟུགས་ཅན་ཡིན་ཞེས་འདོད་པ་དང༌། །སྤོང་བའི་སེམས་པ་རྒྱུན་ཆགས་པ། །
( ༡༦ན） ས་བོན་དང་བཅས་ཡིན་ནོ་ཞེས། །འདོད་པའི་ཚུལ་ནི་རྣམ་པ་གཉིས། །
རང་གི་སྡེ་པ་གོང་འོག་སྨྲ། །ཞེས་དང་། ཊིཀ་ཆེན་རིན་ཆེན་ཕྲེང་བ་ལས་
སློབ་དཔོན་ཡོན་ཏན་འོད་ས་གསུམ་པ་ལ་གནས་པའི་བྱང་སེམས་སུ་འདོད་་་
• 32 •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད།
པ་ལྟར་ན། བྱེ་བྲག་ཏུ་སྨྲ་བའི་ཐུན་མོང་མ་ཡིན་པའི་ལུགས་རང་ལུགས་སུ་
མི་བཞེད་པས། སྤོང་བའི་སེམས་པ་ས་བོན་དང་བཅས་པ་བཞེད་དམ་སྙམ་
སྟེ་གོང་འོག་ཀུན་ཏུ་དཔྱད་པར་བྱའོ། །ཞེས་གསུངས་པའི་ཕྱིར། དེས་ན་
རང་གི་མི་མཐུན་ཕྱོགས་སུ་གྱུར་པའི་འཆལ་ཚུལ་གྱི་དངོས་ཀྱི་གཉེན་པོ་བྱེད་་་
པའི་རིགས་སུ་གནས་པའི་ཆོས་འདི་པའི་སྤོང་བ་གཟུགས་ཅན་པ་གང་ཞིག །
འདོད་པའི་སས་བསྡུས་པ། སོ་ཐར་གྱི་སྡོམ་པའི་མཚན་ཉིད་དུ་བྱེ་བྲག་ཏུ་སྨྲ་
བས་བཞེད། དེའི་མཚན་ཉིད་ཀྱི་ཟུར་དུ་འཆལ་ཚུལ་གྱི་གཉེན་པོ་བྱེད་ཅེས་
སྨོས་པ་ལ་དགོས་པ་ཡོད་དེ། མི་དགེ་བའི་བར་མ་རྣམས་སོ་ཐར་གྱི་སྡོམ་པ་
ཡིན་པ་དེ་གཅད་པར་བྱ་བའི་ཆེད་ཡིན་པའི་ཕྱིར། དེའི་དངོས་གཉེན་ཞེས་
སྨོས་པ་ལ་དགོས་པ་ཡོད་དེ། དགེ་བའི་བར་མ་རྣམས་སོ་ཐར་གྱི་སྡོམ་པ་ཡིན་
པ་དེ་གཅད་པར་བྱ་བའི་ཆེད་ཡིན་པའི་ཕྱིར། རིགས་གནས་སྨོས་པ་ལ་དགོས་
པ་ཡོད་དེ། སྟོན་པ་ཤཱཀྱ་ཐུབ་པ་དང་། ཕམ་པ་འཆབ་བཅས་བྱུང་བའི་གང་
ཟག་གི་རྒྱུད་ཀྱི་སོ་ཐར་གྱི་སྡོམ་པ་རྣམས་བསྡུ་བར་བྱ་བའི་ཆེད་ཡིན་པའི་ཕྱིར།
ཆོས་འདི་པ་ཞེས་སྨོས་པ་ལ་དགོས་པ་ཡོད་དེ། ཕྱི་རོལ་པའི་རྒྱུད་ལ་སོ་ཐར་གྱི་
སྡོམ་པ་ཡོད་པ་གཅད་པར་བྱ་བའི་ཆེད་ཡིན་པའི་ཕྱིར། གཟུགས་ཅན་ཞེས་
སྨོས་པ་ལ་དགོས་པ་ཡོད་དེ། སོ་ཐར་གྱི་སྡོམ་པ་དང་ཤེས་པའི་གཞི་མཐུན་
ཡོད་པ་དེ་གཅད་པར་བྱ་བའི་ཆེད་ཡིན་པའི་ཕྱིར། འདོད་པའི་སས་བསྡུས་
ཞེས་སྨོས་པ་ལ་དགོས་པ་ཡོད་དེ། བསམ་གཏན་དང་ཟག་མེད་ཀྱི་སྡོམ་པ་
རྣམས་སོ་ཐར་གྱི་སྡོམ་པ་ཡིན་པ་གཅད་པར་བྱ་བའི་ཆེད་ཡིན་པའི་ཕྱིར། རང་
གི་མི་མཐུན་ཕྱོགས་སུ་གྱུར་པའི་འཆལ་ཚུལ་གྱི་དངོས་ཀྱི་གཉེན་པོ་བྱེད་པའི་་་
རིགས་སུ་གནས་པའི་སྤོང་བའི་སེམས་པ་དང་། དེའི་ས་བོན་གང་རུང་གིས་
བསྡུས་ཤིང༌། འདོད་པའི་སས་བསྡུས་པ། སོ་ཐར་གྱི་སྡོམ་པའི་མཚན་ཉིད་དུ་
མདོ་སྡེ་པ་ཡན་ཆད་བཞེད་ལ། སྤོང་བའི་སེམས་པ་དང་དེའི་ས་( ༡༦བ)བོན་
，33.



པཎ་ཆེན་བདེ་ལེགས་ཉི་མས་མཛད།
གང་རུང་གིས་བསྡུས་པ་ཞེས་སྨོས་པ་ལ་དགོས་པ་ཡོད་དེ། སོ་ཐར་གྱི་སྡོམ་
པ་དང་གཟུགས་ཅན་གྱི་གཞི་མཐུན་ཡོད་པ་དེ་གཅད་པར་བྱ་ངའི་ཆེད་ཡིན་་་
པའི་ཕྱིར། འདིའི་ལུགས་ལ་སོ་ཐར་གྱི་སྡོམ་པའི་ས་བོན་སོ་ཐར་གྱི་སྡོམ་པ་སྔ་
མས་ཕྱི་མ་སྐྱེད་པའི་ནུས་པ་ལ་བྱེད་ལ། དེ་ཡང་སོ་ཐར་གྱི་སྡོམ་པར་བཞེད་
པས། སོ་ཐར་གྱི་སྡོམ་པའི་ངོ་བོ་ལྡན་མིན་འདུ་བྱེད་ལ་བཞེད་དམ་སྙམ་སྟེ་
དཔྱད་པར་བྱའོ། །
ག༢ སོ་ཐར་སྡོམ་པའི་རབ་དབྱེ་བཤད་པ།
༈ གཉིས་པ་རབ་དབྱེ་ལ། དབྱེ་བ་དངོས་དང་། བསྡུ་བ་གཉིས་ལས། དང་
པོ་ནི། སོ་ཐར་གྱི་སྡོམ་པ་ལ་དབྱེ་ན་བརྒྱད་ཡོད་དེ། བསྙེན་གནས་ཀྱི་སྡོམ་པ།
དགེ་བསྙེན་ཕ་མའི་སོ་ཐར་གྱི་སྡོམ་པ། དགེ་ཚུལ་ཕ་མའི་སོ་ཐར་གྱི་སྡོམ་པ།
དགེ་སློབ་མའི་སྡོམ་པ། དགེ་སློང་ཕ་མའི་སྡོམ་པ་རྣམས་སུ་ཡོད་པའི་ཕྱིར་ཏེ།
དེ་ཉིད་ལས། བསྙེན་གནས་དགེ་བསྙེན་ཕ་མ་དང༌། །དགེ་ཚུལ་ཕ་མ་དགེ་སློབ་
མ། །དགེ་སློང་མ་དང་དགེ་སློང་སྟེ། །སོ་སོར་ཐར་པ་རིགས་བརྒྱུད་དོ། །ཞེས་
དང་། ཀུན་བཏུས་ལས་ཀྱང་། སོ་སོར་ཐར་པའི་སྡོམ་པས་བསྡུས་པའི་ལས་
གང་ཞེ་ན། རིགས་བརྒྱད་དེ། དགེ་སློང་གི་སྡོམ་པ་དང་། དགེ་སློང་མའི་སྡོམ་
པ་དང་། དགེ་སློབ་མའི་སྡོམ་པ་དང་། དགེ་ཚུལ་གྱི་སྡོམ་པ་དང་། དགེ་ཚུལ་
མའི་སྡོམ་པ་དང༌། དགེ་བསྙེན་གྱི་སྡོམ་པ་དང་། དགེ་བསྙེན་མའི་སྡོམ་པ་དང་།
བསྙེན་གནས་ཀྱི་སྡོམ་པའོ། །ཞེས་དང་། མཛོད་ལས། སོ་སོ་ཐར་ཅེས་བྱ་རྣམ་
བརྒྱད། །ཅེས་གསུངས་པའི་ཕྱིར།
གཉིས་པ་བསྡུ་བ་ལ། རྟེན་གྱི་སྒོ་ནས་བསྡུ་བ་དང་། རྫས་ཀྱི་སྒོ་ནས་བསྡུ་བ་
གཉིས། དང་པོ་ལ་བརྒྱད་དུ་ཡོད་ཅིང་བསྡུ་ན་གཉིས་སུ་བསྡུ་སྟེ། ཁྱིམ་པའི་
ཕྱོགས་ཀྱི་སྡོམ་པ་དང༌། རབ་བྱུང་ཕྱོགས་ཀྱི་སྡོམ་པ་གཉིས་སུ་འདུ་བའི་ཕྱིར་
• 34 •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད།
ཏེ། དེ་ཉིད་ལས། ཁྱིམ་པའི་སྡོམ་པ་དང་པོ་གསུམ། །རབ་བྱུང་སྡོམ་པ་ཐ་
མ་ལྔ། །ཞེས་བསྙེན་གནས་ཀྱི་སྡོམ་པ་དགེ་བསྙེན་ཕ་མའི་སྡོམ་པ་དང་གསུམ་
པོ་དེ་ཁྱིམ་པའི་ཕྱོགས་ཀྱི་སྡོམ་པ་དང༌། གཞན་རྣམས་རབ་བྱུང་གི་སྡོམ་པར་
གསུངས་པའི་ཕྱིར། གཉིས་པ་རྫས་ཀྱི་སྒོ་ནས་བསྡུ་ན་བཞིར་འདུ་སྟེ། བསྙེན་
གནས་ཀྱི་སྡོམ་པ། དགེ་བསྙེན་གྱི་སྡོམ་པ། དགེ་ཚུལ་གྱི་སྡོམ་པ། དགེ་སློང་གི་
སྡོམ་པ་རྣམས་སུ་འདུ་བའི་ཕྱིར། དེ་ཡང་ཡིན་ཏེ། བསྙེན་གནས་ཀྱི་སྡོམ་པ་
རྫས་གཅིག །དགེ་བསྙེན་ཕ་( ༡ ༧ན）མའི་སྡོམ་པ་རྫས་གཅིག །དགེ་ཚུལ་ཕ་མ་
དང༌། དགེ་སློབ་མའི་སྡོམ་པ་རྫས་གཅིག །དགེ་སློང་ཕ་མའི་སྡོམ་པ་རྫས་
གཅིག་པའི་ཕྱིར་ཏེ། མཚན་གྱུར་པའི་ཚེ་སྡོམ་པའི་མིང་འཕོ་བ་ཙམ་ཡིན་གྱི་
རྫས་སུ་འཕོ་བ་མ་ཡིན་པའི་ཕྱིར་ཏེ། མཛོད་ལས། མཚན་ལས་མིང་ནི་འཕོ་
བའི་ཕྱིར། །ཞེས་གསུངས་པའི་ཕྱིར།
ག༣ སོ་ཐར་སྡོམ་པ་སོ་སོའི་ངོས་འཛིན་བཤད་པ།
༈ གསུམ་པ་སོ་སོའི་རང་བཞིན་བཤད་པ་ལ། དངོས་དང༌། འཐོབ་ཚུལ།
ལྡན་ཚུལ། གྲངས་ངེས་ལ་དཔྱད་པ། མིང་གི་རྣམས་གྲངས་ངེས་ཚིག་དང་
བཅས་པ། གཙོ་འཁོར་གྱི་ཁྱད་པར་དང་དྲུག །དང་པོ་ནི། འདིར་བསྙེན་
གནས་ཀྱི་རྣམ་གཞག་ཅུང་ཟད་ཅིག་བཤད་ན། གང་ལས་བླང་བའི་ཡུལ། ཇི་
ལྟར་ལེན་པའི་ཆོ་ག །གང་བླང་བའི་སྡོམ་པ་བཤད་པ་དང་གསུམ་ལས། དང་
པོ་ནི། རང་ལས་རྒྱུད་ཐ་དད་པའི་སོ་ཐར་གྱི་སྡོམ་ལྡན་ཞིག་ལ་བླང་བར་བྱ་
བ་ཡིན་གྱི། ཐོག་མར་དཀོན་མཆོག་གི་རྟེན་གྱི་དྲུང་དུ་རང་ཉིད་ཀྱིས་བླང་བ་
དང་། དགེ་སློང་ཁོ་ན་ལས་བླང་བར་བྱ་བ་མ་ཡིན་ཏེ། དྲིན་ལན་བསབ་
བའི་མདོ་ལས། ཉིན་གཅིག་ཡན་ལག་བརྒྱད་དང་ལྡན་པའི་ཁྲིམས་ནོད་པ་ནི།
ཐབས་ཕ་རོལ་གཞན་ལས་ནོད་དགོས་ཏེ། དེ་ཡང་གང་ལས་ནོད་ཅེ་ན། འཁོར་
• 35.



པཎ་ཆེན་བདེ་ལེགས་ཉི་མས་མཛད།
བཞི་པོ་གང་ཡང་རུང་བ་ལས་ནོད་དགོས་སོ། །ཞེས་དང༌། ལུང་དུ་ཁྱིམ་བདག་
མགོན་མེད་ཟས་སྦྱིན་གྱིས་རང་གི་འཁོར་རྣམས་ལ་བསྙེན་གནས་ཀྱི་སྡོམ་པ་་་་
འབོག་པར་གསུངས་པ་དང་། གནས་འཇོག་གི་མདོ་ལས་བླ་གོས་ཕྲག་པ་
གཅིག་ཏུ་བྱས་ལ། པུས་མོ་གཡས་པའི་ལྷ་ང་ས་ལ་བཙུགས་ནས་། ཐལ་མོ་སྦྱར་
ནས་དགེ་སློང་ངམ། བྲམ་ཟེ་གང་ཡང་རུང་བའི་གན་དུ་སོང་བ་ནས། ཞེས་
དང་། མཛོད་འགྲེལ་ལས་ཀྱང་། གཞན་ལས་ནོད་པར་བྱ་ཡི་བདག་ཉིད་ལ་ནི་
མ་ཡིན་ཏེ། གཞན་ལ་ལྟོས་པས་ནི་རྐྱེན་ཡོད་ཀྱང་མི་འདའ་བར་བྱ་བའི་ཕྱིར།
ཞེས་དང༌། འབོགས་པ་པོས་ཚིག་མ་སྨྲས་པར་སྔ་བར་ཡང་མི་མྱུ་ལ། ཁ་མ་ཉམ་
སྟེ་སྨྲ་བར་ཡང་མི་བྱ་སྟེ། ཞེས་གསུངས་པ་ལྟར། འཕགས་པ་ཐོགས་མེད ཀྱིས་
ཀྱང་གསུངས་པའི་ཕྱིར་རོ། །གཉིས་པ་ནི། འདུལ་བའི་མདོ་བསྟན་བཅོས་
རྣམས་དང་། མངོན་པ་གོང་འོག་ས་སྡེ་དང་བཅས་པ་རྣམས་སུ་བསྙེན་གནས་
ཀྱི་( ༡ ༧༠） སྡོམ་པའི་རྣམ་གཞག་གསུངས་ཀྱང་། འབོགས་ཆོག་དངོས་སུ་་་
གསུངས་པ་མེད་ལ། དགེ་བསྙེན་གྱི་སྡོམ་པ་བརྒྱད་པ་དང་། སློབ་དཔོན་བྱང་
ཆུབ་བཟང་པོས་འབོགས་བྱེད་ཀྱི་ཆོ་ག་གསུངས་ཤིང་། ཇོ་བོ་རྗེ་ལྷ་གཅིག་དང་
དེ་ནས་བརྒྱུད་པའི་བཀའ་གདམས་པ་རྣམས་ཀྱིས་ཀྱང་གསུངས་ལ། བུ་སྟོན་
ཐམས་ཅད་མཁྱེན་པའི་འདུལ་བའི་ལས་ཆོག་ལས་གསུངས་པ་ལྟར། སྐྱབས་
འགྲོ་རྩོམ་བྱེད་དུ་བྱས་ནས་ཉིན་ཞག་གཅིག་གི་བར་དུ་ཡན་ལག་བརྒྱད་ཚང་་་་
བར་ལེན་པའི་ཆོ་ག་བྱེད་དགོས་པ་ཡིན་ཏེ། མཛོད་ལས། གཞན་ལའང་བསྙེན་
གནས་ཡོད་མོད་ཀྱི། །སྐྱབས་སུ་མ་སོང་བ་ལ་མེད། །ཅེས་དང་། དམའ་བར་
འདུག་སྨྲས་བཟླས་པ་ཡིས། །མི་བརྒྱན་ནམ་ནི་ནངས་པར་དུ། །བསྙེན་གནས་
ཡན་ལག་ཚང་བར་ནི། །ནང་པར་གཞན་ལས་ནོད་པར་བྱ། །ཞེས་གསུངས་
པའི་ཕྱིར། དུས་ཇི་ཙམ་དུ་ནོད་པ་ནི། སྔ་དྲོ་ཉི་མ་འཆར་བའི་བོ།ང་ནས་དྲུངས་
ནས་སང་ཉི་མ་མ་ཤར་གྱི་བར་ལ་ནོད་པར་བྱ་བ་ཡིན་ལ། ལེན་ཚུལ་ནི། སྟན་
·36 •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད།
མེད་པའམ་སྟན་དམའ་བ་ལ་ཙོག་པུའམ། པུས་མོ་བཙུགས་པ་གང་རུང་གིས་
འདུག་སྟེ། ཐལ་མོ་སྦྱར་གུས་པའི་སྒོ་ནས་ཆོ་ག་རྗེས་ཟློས་ལན་གསུམ་བྱས་པའི་
སྒོ་ནས་བླང་བར་བྱ་བ་ཡིན་གྱི། དུས་མ་ཚང་བ་དང༌། སྟན་མཐོན་པོ་སོགས་
ཀྱིས་མ་གུས་པ་དང་། འབོགས་པ་པོ་ལས་སྔ་བ་དང་། ཁ་མཉམ་དུ་བརྗོད་པ་
ལ་སྡོམ་པ་མི་སྐྱེ་སྟེ། མཛོད་འགྲེལ་ལས། ནང་པར་ནི་རེ་ཤིག་ཉི་མ་མ་ཤར་བའི་
ཚེ་སྟེ། ཞེས་དང་། བོ་དྷི་བྷ་ཏྲས་ཀྱང་། ཉིན་དང་མཚན་དུ་བསྙེན་གནས་ཀྱི་
སྡོམ་པ་བརྒྱད་ལེན་པར་འདོད་ན་ཉི་མ་འཆར་བའི་སྔོན་དུ་དེ་བླང་བར་བྱའོ། །
ཞེས་དང་། མཛོད་འགྲེལ་ལས། དམའ་བར་འདུག་པ་ནི་ཙོག་པུའམ། པུས་མོ་
བཙུགས་ནས་ཐལ་མོ་སྣོལ་བའམ། ཐལ་མོ་སྦྱར་ཏེ་ནོད་པ་ནི་མ་གཏོགས་སོ། །
མ་གུས་པ་ལ་ནི་སྡོམ་པ་མི་སྐྱེའོ། །ཞེས་དང༌། འབོགས་པ་པོའི་ཚིག་མ་སྨྲས་
པར་སྔ་བར་ཡང་མི་བྱ་ལ། ཁ་མཉམ་དུ་ཡང་སྨྲ་བར་མི་བྱ་སྟེ། ཞེས་གསུངས་
པའི་ཕྱིར། སྡོམ་( ༡ ༨ ན）གསུམ་རྣམ་གཞག་ལས་ནི། གནས་འཇོག་གི་མདོ་ལས་
གསུངས་པའི་ཡན་ལག་བརྒྱད་འབོགས་པའི་མདོ་ཚིག་རྣམས་ཀྱང་འབོགས་་་
ཆོག་ཡིན་པར་གསུངས་ལ། དམིགས་བསལ་ནི། མཛོད་འགྲེལ་ལས། གང་གིས་
ཚེས་བརྒྱད་ལ་རྟག་ཏུ་བསྙེན་གནས་ལ་གནས་པར་བྱའོ། །ཞེས་སྔོན་ཡང་དག་
པར་བླངས་པར་བྱས་པ་དེས་ནི་ཟས་ཟོས་ནས་ཀྱང་ནོད་པར་བྱའོ། །ཞེས་
གསུངས་པ་ལྟར་ཟླ་བ་བྱུང་ངོ་ཅོག་གི་ཚེས་བརྒྱད་ལ་སྔོན་དུ་སྲུང་བར་ཁས་་་་་
བླངས་པ་ཡིན་ན་ཟས་མ་ཟོས་གོང་དུ་བསྙེན་གནས་དང་ཚེས་བརྒྱད་ཡིན་་་་་
པར་བརྗེད་ན་ཟས་ཟོས་ནས་ཀྱང་བསྲུངས་པས་ཆོག་གོ །དེས་ན་ཇོ་བོ་རྗེས་
ལོ་དུ་མའི་བར་གྱི་ཉ་སྟོང་ཚེས་བརྒྱད་གསུམ་གྱི་ཉིན་ཞག་རེའི་བསྙེན་གནས་་་
དུས་གཅིག་ཏུ་བླངས་པས་ཆོག་པ་དང་། ཆོ་འཕྲུལ་གྱི་ཉིན་ཞག་བཅོ་ལྔའི་
བསྙེན་གནས་ཀྱི་སྡོམ་པ་དུས་གཅིག་ཏུ་ལེན་དུ་རུང་བར་གསུངས་པ་ལ་བོད་་་
ཀྱི་མཁས་པ་ཁ་ཅིག །དེ་ཇོ་བོ་རྗེས་མ་དགོངས་པ་མིན་ལས་ཆེ་ཞེས་གསུངས་
• 37.



པཎ་ཆེན་བདེ་ལེགས་ཉི་མས་མཛད།
པ་དང༌། ཕྱིས་ཀྱི་ཁ་ཅིག་གིས་ཀྱང་། དེ་ལྟར་མི་རུང་སྟེ། དྲིན་ལན་བསབ་པའི་
མདོ་ལས། གལ་ཏེ་ཡན་ལག་བརྒྱད་པའི་ཁྲིམས་ནོད་ན་གདོན་མི་ཟ་བར་ཉིན་
ཞག་གཅིག་པ་ནོད་དགོས་ཏེ། དེ་བས་མང་བ་མི་རུང་ངོ༌། །ཞེས་གསུངས་
པའི་ཕྱིར་ཟེར་བ་མི་འཐད་དེ། དེ་ལྟར་གསུངས་པ་བསྙེན་གནས་ཀྱི་སྡོམ་པ་ལ་
ཉིན་ཞག་གཅིག་གི་མཐའ་ཅན་གྱི་སྡོམ་པས་ཁྱབ་པའི་དོན་ཡིན་པའི་ཕྱིར། ཟླ་
བ་བྱུང་ངོ་ཅོག་གི་ཚེས་བརྒྱད་དང་ཆོ་འཕྲུལ་གྱི་ཟླ་བ་ཕྱེད་ཀྱི་བསྙེན་གནས་ཀྱི་
སྡོམ་པ་དུས་གཅིག་ཏུ་ལེན་པ་ལ་ཡང་། ཚེས་གཅིག་གི་བསྙེན་གནས་ཀྱི་སྡོམ་
པ་ཚེས་གཉིས་པའི་སྐྱ་རེངས་ཤར་བ་ན་གཏོང་བ་ཡིན་ཞིང་། དེས་གཞན་
རྣམས་ལ་ཡང་རིགས་འགྲེ་བས་གོང་གི་ལུང་གིས་མི་གནོད་པའི་ཕྱིར། བསྙེན་
གནས་ཀྱི་སྡོམ་པ་ཉིན་ཞག་གཅིག་གི་མཐའ་ཅན་དུ་ངེས་ཀྱང་། ཆོ་འཕྲུལ་གྱི་
དུས་ཆེན་གྱི་བསྙེན་གནས་ཀྱི་སྡོམ་པ་དུས་གཅིག་ལ་ལེན་པ་ནི། ཉིན་ཞག་
གཅིག་པའི་སྡོམ་པ་( ༡ ༨ བ）ལན་བཅོ་ལྔའི་བར་དུ་བཟླས་ཏེ་བླང་དགོས་པ་་་་་
ཡིན་ཏེ། མཛོད་འགྲེལ་ལས། བསྙེན་གནས་ཀྱི་སྡོམ་པ་ནི་ཉིན་ཞག་ཏུའོ་ཞེས་བྱ་
བ་དེ་ལྟར་ངེས་སོ། །ཅིའི་ཕྱིར་ཞེ་ན། དུས་ཀྱི་མཐའ་ནི་གཉིས་ཏེ། སྲོག་གི་
མཐའ་དང་ཉིན་ཞག་གི་མཐའོ། །ཟླ་བ་ཕྱེད་ལ་སོགས་པ་ནི་ཉིན་ཞག་འདས་
པས་སོ། །ཞེས་གསུངས་པའི་ཕྱིར། ཆོས་མངོན་རྒྱ་མཚོའི་སྙིང་པོ་ལས། ཉིན་
ཞག་རེ་མ་གཏོགས་མི་སྐྱེ་བར་འདོད་པ་ནི། ཉན་ཐོས་སྡེ་པ་ཁ་ཅིག་གི་ལུགས་
ཡིན་པས། ཕྱིན་ཅི་ལོག་ཏུ་ཤེས་པར་བྱའོ་ཞེས་བསྙེན་གནས་ཀྱི་སྡོམ་པ་ལ་ཉིན་
ཞག་གཅིག་གི་མཐའ་ཅན་གྱི་མ་ཁྱབ་པ་ལྟ་བུར་ཡང་གསུངས་སོ། །ཉིན་ན་ཚན་
རྐྱང་པ་རེ་ལྟ་བུའི་དུས་མ་ཚང་བ་དང་། ཡན་ལག་བརྒྱད་པོ་གང་ཡང་རུང་བ་
མ་ཚང་བ་དང་། དཀོན་མཆོག་གི་རྟེན་གྱི་དྲུང་དུ་རང་ཉིད་ཀྱིས་ལེན་པ་ལྟ་བུ་
ལ་ལེགས་སྤྱད་ཙམ་དུ་འགྱུར་གྱི་སྡོམ་པ་མི་སྐྱེ་སྟེ། བསྙེན་གནས་ཡན་ལག་ཚང་
བར་ནི། །ནང་པར་གཞན་ལས་ནོད་པར་བྱ། །ཞེས་པ་རྩ་འགྲེདུལ་གྱིས་བསྙེན་
， 38 ，



,
འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད།
གནས་ཀྱི་སྡོམ་པ་ལ་དེ་གསུམ་ཚང་དགོས་པར་གོང་དུ་བསྒྲུབས་ཟིན་པའི་་་་་་
ཕྱིར། ཁ་ཅིག །དེ་མི་འཐད་དེ། མཛོད་འགྲེལ་ལས། དེ་ལྟ་བྱས་ན་བཤན་པ་
དང་བྱི་བོ་བྱེད་པ་དག་གིས་མཚན་མོ་དང་ཉིན་མོའི་བསྙེན་གནས་དག་ཀྱང་
འབྲས་བུ་ཡོད་པར་རུང་ངོ༌། །ཞེས་དང་། བྱང་ཆུབ་བཟང་པོས་ཀྱང་། ཉིན་མོ་
ཙམ་དུ་ཡང་དག་པར་ལེན་ན། དུས་འདི་ནས་བཟུང་སྟེ་ཇི་སྲིད་ཉི་མ་ནུབ་ཀྱི་
བར་དུ་ཞེས་དུས་ཚོད་ཡོངས་སུ་གཅད་པར་བྱའོ། །ཞེས་གསུངས་པའི་ཕྱིར་
ཟེར་ན་མི་འཐད་དེ། དེ་ལྟར་གསུངས་པ་དེ་ལེགས་སྤྱད་ཙམ་ལ་དགོངས་པའི་
ཕྱིར་ཏེ། མཛོད་འགྲེལ་གྱི་ལུང་དེའི་གོང་དེ་མ་ཐག་ཏུ་དེ་ལས་གཞན་དུ་ནོད་
པ་ལ་ནི་ལེགས་སྤྱད་ཙམ་དུ་འགྱུར་གྱི་སྡོམ་པ་ནི་མ་ཡིན་ཏེ། དེ་ལྟར་བྱས་ན་
བཤན་པ་དང་བྱི་བོ་ཞེས་སོགས་གསུངས་པའི་ཕྱིར། གསུམ་པ་སྡོམ་པའི་ངོ་བོ་
ནི། ཁྱིམ་པ་ཕྱོགས་ཀྱི་སོ་ཐར་གྱི་སྡོམ་པ་གང་ཞིག་ཉིན་ཞག་གཅིག་གི་བར་དུ་
རང་གི་སྤང་བྱའི་གཙོ་བོ་བརྒྱད་སྤོང་བར་ཁས་འཆེ་བའི་རིགས་སུ་གནས་པ།
བསྙེན་གནས་ཀྱི་སྡོམ་པའི་མཚན་ཉིད་ཡིན་ཏེ། རྒྱ་( ༡༩ན）མཚོའི་སྙིང་པོ་ལས།
རྩ་བ་བཞི་དང་ཡན་ལག་བཞི། །བརྒྱད་སྤོང་བསྙེན་གནས་སྡོམ་པའོ། །ཞེས་
གསུངས་པའི་ཕྱིར། བརྒྱད་ངོས་འཛིན་པ་ནི་དེ་ཉིད་ལས། མི་ཚངས་སྤྱོད་དང་
མ་བྱིན་ལེན། །སྲོག་གཅོད་རྫུན་དུ་སྨྲ་བ་རྣམས། །རྩ་བ་བཞི་ཡིན་མལ་ཆེ་མཐོ། །
ཆང་འཐུང་གར་སོགས་ཕྲེང་སོགས་དང་། །ཕྱི་དྲོའི་ཁ་ཟས་ཡན་ལག་བཞི། །
ཞེས་གསུངས་པའི་ཕྱིར། བསྙེན་གནས་ཀྱི་སྡོམ་པ་ཕ་མའི་བྱེ་བྲག་གཉིས་སུ་
མི་འབྱེད་པའི་རྒྱུ་མཚན་ཡོད་དེ་དུས་ཤིན་ཏུ་ཐུང་བ་དང་སོ་ཐར་གྱི་སྡོམ་པ་་་་
རྣམས་ཀྱི་ནང་ནས་དམན་པའི་རྒྱུ་མཚན་གྱིས་དེ་ལྟར་མ་ཕྱེ་བ་ཡིན་པའི་ཕྱིར།
སྒྲ་བཤད་པ་ནི། མཛོད་འགྲེལ་ལས། འདིས་དགྲ་བཅོམ་པ་དག་དང་ཉེ་བར་
གནས་པར་བྱེད་པས་ན་བསྙེན་གནས་ཏེ་དེ་དག་གིས་རྗེས་སུ་སློབ་པའི་ཕྱིར་་་
རོ། །གཞན་དག་ན་རེ། འདིས་ཇི་སྲིད་འཚོའི་བར་གྱི་སྡོམ་པ་དང་ཉེ་བར་
·39，



པཎ་ཆེན་བདེ་ལེགས་ཉི་མས་མཛད།
གནས་པར་བྱེད་པའི་ཕྱིར་རོ། །ཞེས་ཟེར་རོ། །ཡང་ན་དགེ་བའི་རྩ་བ་ཆུང་དུ་
རྣམས་ཀྱི་དགེ་བའི་རྩ་བ་གསོས་འདེབས་པའི་ཕྱིར་ཏེ། གང་གི་ཕྱིར་ཡིད་ཀྱི་
དགེ་བ་གསོས་འདེབས་པ་དེའི་ཕྱིར། འདི་ནི་བཅོམ་ལྡན་འདས་ཀྱིས་གསོ་
སྦྱོང་བཤད་ཅེས་གྲགས། ཞེས་གསུངས་པའི་ཕྱིར། དོན་ནི། བསྙེན་གནས་ཡན་
ལག་བརྒྱད་པའི་སྡོམ་པ་ཆོས་ཅན། ཁྱོད་ལ་བསྙེན་གནས་ཞེས་བརྗོད་པའི་རྒྱུ་
མཚན་ཡོད་དེ། མྱང་འདས་ལ་བསྙེན་པ་སྟེ་ཉེ་བར་གནས་པར་བྱེད་པས་ན་དེ་
ལ་དེ་ལྟར་བརྗོད་པའི་ཕྱིར། ཡང་ན་ཇི་སྲིད་འཚོའི་བར་གྱི་སྡོམ་པ་ལ་ཉེ་བར་
གནས་པར་བྱེད་པས་ན་དེ་ལྟར་བརྗོད་པའི་ཕྱིར། ཡང་ན་གསོ་སྦྱོང་ཞེས་
བརྗོད་པའི་རྒྱུ་མཚན་ཡོད་དེ། སོ་ཐར་རིགས་བདུན་གྱི་ནང་ནས་སྡོམ་པའི་
དགེ་རྩ་ཆུང་ཤོས་དགེ་བསྙེན་གྱི་དགེ་བའི་རྩ་བ་གསོས་འདེབས་ཤིང་ལྟུང་བ་་་
སྦྱོང་བར་བྱེད་པས་དེ་ལྟར་བརྗོད་པའི་ཕྱིར། འདི་དང་རྒྱུད་སྡེ་འོག་མ་རྣམས་
ལ་གྲགས་པའི་གསོ་སྦྱོང་ལ་མི་འདྲ་བའི་ཁྱད་པར་ཡོད་དེ། ལེན་པའི་ཡུལ།
ཀུན་སློང་གི་བསམ་པ། འབོགས་བྱེད་ཀྱི་ཆོ་ག་མི་འདྲ་བའི་( ༡༩ བ） ཁྱད་པར་
ཡོད་པའི་ཕྱིར། དང་པོ་ཡོད་དེ། འདིའི་ལེན་ཡུལ་ལ་རང་ལས་རྒྱུད་ཐ་དད་
པའི་སོ་ཐར་གྱི་སྡོམ་ལྡན་གཅིག་དགོས་ལ། རྒྱུད་སྡེ་འོག་མ་ནས་བཤད་པའི་
གསོ་སྦྱོང་དཀོན་མཆོག་གི་རྟེན་གྱི་དྲུང་དུ་བླངས་ན་ཡང་སྐྱེ་བའི་ཕྱིར། གཉིས་
པ་གྲུབ་སྟེ། འདི་ལ་ངེས་འབྱུང་གི་བསམ་པས་ཟིན་པས་ཆོག་ལ། ཕྱི་མ་ལ་
གཞན་དོན་དུ་རྫོགས་བྱང་ཐོབ་འདོད་ཀྱི་བསམ་པས་ཟིན་པ་ད་གོས་པའི་ཕྱིར།
གསུམ་པ་གྲུབ་སྟེ། འདི་ནི་འདུལ་བའི་ལས་ཆོག་ལས་གསུངས་པ་ལྟར་གྱི་ཆོ་
གས་འབོགས་དགོས་ལ། ཕྱི་མ་ནི་གནས་འཇོག་གི་མདོ་ལས་བ།སུངས་པ ལྟར་
གྱི་ཆོ་གས་འབོགས་དགོས་པའི་ཕྱིར། འདི་གཉིས་ཀྱི་ཡན་ལག་བརྒྱད་ནི་ཡན་
ལག་གསུམ་དུ་འདུས་ཏེ། རྩ་བ་བཞི་སྤོང་བ་ཚུལ་ཁྲིམས་ཀྱི་ཡན་ལག །ཆང་
སྤོང་བ་བག་ཡོད་ཀྱི་ཡན་ལག །ལྷག་མ་གསུམ་སྤོང་བ་བརྟུལ་ཞུགས་ཀྱི་ཡན་
• 4) •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད།
ལག་ཏུ་འཇོག་པའི་ཕྱིར་ཏེ། མཛོད་ལས། ཚུལ་ཁྲིམས་ཡན་ལག་བག་ཡོད་པའི།།
ཡན་ལག་བརྟུལ་ཞུགས་ཡན་ལག་སྟེ། །བཞི་གཅིག་དེ་བཞིན་གསུམ་རིམ་
བཞིན། །ཞེས་གསུངས་པའི་ཕྱིར། མ་བསྲུངས་པའི་ཉེས་དམིགས་ནི། དྲིན་ལན་
བསབ་པའི་མདོ་ལས། གལ་ཏེ་ཁྲིམས་ཀྱི་རྩ་བ་ཉམས་ན་གོང་ནས་གོང་དུ་
འཕེལ་བར་མི་འགྱུར་བའི་ཕྱིར། ཅི་སྟེ་ཚུལ་ཁྲིམས་ཕུལ་ལ་ཕྱིར་ནོད་ན་སྐྱེ་བར་
ཡང་མི་འགྱུར་རོ། །དཔེར་ན། ཉིན་ཞག་གཅིག་གི་ཡན་ལག་བརྒྱད་པའི་ཁྲིམས་
ཀྱི་རྩ་བ་ཉམས་ན་ཕྱིས་ཁྲིམས་བརྒྱད་དམ་ཁྲིམས་ལྔའམ། ཁྲིམས་བཅུའམ།
ཁྲིམས་རྫོགས་པའམ། བསམ་གཏན་གྱི་ཁྲིམས་སམ། ཟག་པ་མེད་པའི་འདི་
གང་ཡང་ནོད་དུ་མི་རུང་ངོ༌། །ཞེས་དང་། གཞན་ཡང་ཉེས་དམིགས་དཔག་ཏུ་
མེད་པ་ཡོད་པའི་ཕྱིར། བསྲུངས་པའི་ཕན་ཡོན་ནི། གནས་འཇོག་གི་མདོ་ལས།
འཕགས་པའི་ལམ་ཡན་ལག་བརྒྱད་དང་ལྡན་པའི་བསྙེན་གནས་ལ་ལན་ཅིག་་
གནས་པའི་བསོད་ནམས་འདི་ཙམ་ཞེས་བསོད་ནམས་སམ། བསོད་ནམས་ཀྱི་
འབྲས་བུའམ། བསོད་ནམས་ཀྱི་འབྲས་བུའི་ཚད་བཟུང་བར་ནུས་སམ། ཞེས་
དང་། གདགས་པ་( ༢༠ ན）ལས། ལྷའི་དབང་པོ་བརྒྱ་བྱིན་གྱིས། ཟླ་བ་ཡར་གྱི་
ཚེས་བརྒྱད་དང་། །ཆོ་འཕྲུལ་གྱི་ནི་ཟླ་བ་ལ། །བསྙེན་གནས་ཡན་ལག་བརྒྱད་
བསྲུངས་ན། །དེ་ནི་ང་དང་འདྲ་བར་འགྱུར། །ཞེས་སྨྲས་པས། བཅོམ་ལྡན་
འདས་ཀྱིས་བཀའ་སྩལ་པ། ཀོ་ཤི་ཀ་ཁྱོད་དེ་སྐད་མ་ཟེར་ཅིག །ཟླ་བ་ཡར་གྱི་
ཞེས་སོགས་གོང་ལྟར་གསུངས་པའི་ཕྱིར། ཁྱིམ་པ་ཕྱོགས་ཀྱི་སྡོམ་པ་གང་ཞིག །
ཇི་སྲིད་འཚོའི་བར་དུ་རང་གི་སྤང་བྱའི་གཙོ་བོ་ལྔ་སྤོང་བར་ཁས་འཆེ་བས་་་་
རབ་ཏུ་ཕྱེ་བའི་རིགས་སུ་གནས་པ། དགེ་བསྙེན་གྱི་སྡོམ་པའི་མཚན་ཉིད་ཡིན་
ཏེ། རྒྱ་མཚོའི་སྙིང་པོ་ལས། གསོད་རྐུ་སྨྲ་དང་ལོག་པར་གཡེམ། །མྱོས་འགྱུར་
འཐུང་བ་ལྔ་སྤོང་བ། །དགེ་བསྙེན་གྱི་ནི་སྡོམ་པའོ། །ཞེས་གསུངས་པའི་ཕྱིར།
རབ་བྱུང་ཕྱོགས་ཀྱི་སྡོམ་པ་གང་ཞིག །ཇི་སྲིད་འཚོའི་བར་དུ་རང་གི་སྤང་བྱའི་
，
1
，



པཎ་ཆེན་བདེ་ལེགས་ཉི་མས་མཛད།
གཙོ་བོ་བཅུ་སྤོང་བར་ཁས་འཆེ་བས་རབ་ཏུ་ཕྱེ་བའི་རིགས་སུ་གནས་པ། དགེ་
ཚུལ་གྱི་སྡོམ་པའི་མཚན་ཉིད་ཡིན་ཏེ། དེ་ཉིད་ལས། རྩ་བ་བཞི་དང་ཡན་ལག་
དྲུག །བཅུ་སྤོང་དགེ་ཚུལ་སྡོམ་པའོ། །ཞེས་གསུངས་པའི་ཕྱིར། ཡན་ལག་དྲུག་
ཏུ་ཕྱེ་ཚུལ་ནི། དེ་ཉིད་ལས། གར་སོགས་ཕྲེང་སོགས་རྣམ་གཉིས་དང་། །གསེར་
དངུལ་ལེན་དང་རྣམ་པ་གསུམ། །ཕྱེ་བའི་ཡན་ལག་དྲུག་ཏུ་འགྱུར། །ཞེས་
གསུངས་པ་ལྟར་ཡིན་ནོ། །རབ་བྱུང་གི་སྡོམ་པ་གང་ཞིག །དགེ་ཚུལ་གྱི་
སྡོམ་པ་ཐོབ་རྗེས་སུ་རྩ་བའི་ཆོས་དྲུག་དང་རྗེས་མཐུན་གྱི་ཆོས་དྲུག་སྤོང་བར་
ཁས་འཆེ་བས་རབ་ཏུ་ཕྱེ་བའི་རིགས་སུ་གནས་པའི་བུད་མེད་ཀྱི་སྡོམ་པར་་་་་
དམིགས་པ། དགེ་སློབ་མའི་སྡོམ་པའི་མཚན་ཉིད་ཡིན་ཏེ། དེ་ཉིད་ལས། དགེ་
ཚུལ་སྡོམ་པ་ཐོབ་རྗེས་སུ། །རྩ་བའི་ཆོས་དྲུག་རྗེས་མཐུན་གྱི། །ཆོས་དྲུག་སྤོང་
བའི་སྡོམ་པ་ནི། །དགེ་སློབ་མ་ཡི་སྡོམ་པ་ཡིན། །ཞེས་གསུངས་པའི་ཕྱིར། རྩ་
བའི་ཆོས་དྲུག་ནི། དེ་ཉིད་ལས། གཅིག་པུ་ལམ་དུ་འགྲོ་མི་བྱ། །ཅུ་བོའི་ཕ་རོལ་
རྐྱལ་མི་བྱ། །སྐྱེས་པ་ལ་ནི་རེག་མི་བྱ། །སྐྱེས་པ་དང་ནི་འདུག་མི་བྱ། །གཉེན་དུ་
( ༢༠ བ) འགྱུར་བར་མི་བྱ་ཞིང༌། ཁ་ན་མ་ཐོ་འཆབ་མི་བྱ། །དེ་དག་རྩ་བའི་ཆོས་
དྲུག་སྤོང་། །ཞེས་གསུངས་པའི་ཕྱིར། རྗེས་མཐུན་གྱི་ཆོས་དྲུག་ནི་ དེ་ཉིད་ལས།
གསེར་ལ་བཟུང་བར་མི་བྱ་ཞིང་། །འདོམས་ཀྱི་སྤུ་ནི་འབྲེག་མི་བྱ། །བྱིན་ལེན་
མ་བྱས་ཟ་མི་བྱ། །གསོག་འཇོག་བྱས་པ་ཟ་མི་བྱ། །རྩྭ་སྔོན་མི་གཙང་འདོར་མི་
བྱ། །ས་ནི་བརྐོ་བར་མི་བྱ་བ། །རྗེས་མཐུན་ཆོས་ནི་རྣམ་དྲུག་སྤོང་། །ཞེས་
གསུངས་པའི་ཕྱིར། རབ་བྱུང་ཕྱོགས་ཀྱི་སྡོམ་པ་གང་ཞིག །ཇི་སྲིད་འཚོའི་བར་
དུ་ལུས་ངག་གི་ཉེས་སྤྱོད་མཐའ་དག་སྤོང་བར་ཁས་འཆེ་བས་རབ་ཏུ་ཕྱེ་ངའི་་
རིགས་སུ་གནས་པ། བསྙེན་རྫོགས་ཀྱི་སྡོམ་པའི་མཚན་ཉིད་ཡིན་ཞིང༌། དེ་ལ་
ཕ་མའི་བྱེ་བྲག་གཉིས་སུ་ཡོད་ལ། མའི་སྡོམ་པ་ལ་སུམ་བརྒྱ་དྲུག་ཅུ་རྩ་བཞི་
ཡོད་ཅིང༌། དེའི་སྤང་བྱ་ལ་ཡང་དེ་ལྟར་ཡོད་དེ། དེ་ཉིད་ལས། ཕམ་བརྒྱད་
，
2 •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད།
ལྷག་མ་ཉི་ཤུ་དང་། །སྤོང་བའི་ལྟུང་བྱེད་སུམ་ཅུ་གསུམ། །ལྟུང་བྱེད་འབའ་ཞིག་
བརྒྱ་བརྒྱད་ཅུ། །སོ་སོར་བཤགས་པ་བཅུ་གཅིག་དང༌། །ཉེས་བྱས་བརྒྱ་དང་
བཅུ་གཉིས་ཏེ། །སུམ་བརྒྱ་དྲུག་བཅུ་རྩ་བཞི་རྣམས། །སྤོང་བར་བྱེད་པ་དགེ་
སློང་མ། །ཞེས་གསུངས་པའི་ཕྱིར། དགེ་སློང་ཕའི་སྡོམ་པ་དེ་ལ་ཉིས་བརྒྱ་ལྔ་
བཅུ་རྩ་གསུམ་ཡོད་ཅིང་དེའི་སྤང་བྱ་ལ་ཡང་དེ་ལྟར་ཡོད་དེ། དེ་ཉིད་ལས།
ཕམ་པ་བཞི་དང་ལྷག་མ་ནི། །བཅུ་གསུམ་སྤང་ལྟུང་སུམ་ཅུ་དང་། །ལྟུང་བྱེད་
འབའ་ཞིག་དགུ་བཅུ་དང་། །སོར་བཤགས་བཞི་དང་ཉེས་བྱས་ནི། །བརྒྱ་རྩ་
བཅུ་གཉིས་སྡོམ་པ་ཡིས། །ཉིས་བརྒྱ་ལྔ་བཅུ་རྩ་གསུམ་རྣམས། །སྤོང་བར་བྱེད་
པ་དགེ་སློང་ངོ༌། །ཞེས་དང་། མཛོད་ལས། སྤང་བྱ་ལྔ་བརྒྱད་བཅུ་དང་ནི། །
ཐམས་ཅད་སྤོང་བར་མནོས་པ་ལས། །དགེ་བསྙེན་དང་ནི་བསྙེན་གནས་དང༌། །
དགེ་ཚུལ་ཆེད་དང་དགེ་སློང་ཉིད། །ཅེས་གསུངས་པའི་ཕྱིར། དགེ་ཚུལ་
ཆེད་ཅེས་པ་དབུས་ཀྱི་གསལ་བྱེད་ཡིན་ཞིང༌། དེ་ཡང་དགེ་ཚུལ་གྱི་སྡོམ་པ་མི་
ཉམས་ཤིང་འཕེལ་བའི་ཆེད་དུ་དེ་རྣམས་བསྲུང་ཞེས་པ་ཡིན་ལ། དེས་གཞན་
རྣམས་ལ་རིགས་འགྲེའོ། ། །
གཉིས་པ་ཐོབ་ཚུལ་ལ། རང་བྱུང་གིས་ཐོབ་པ་དང་། ལེན་པས་འཐོབ་
( ༢༡ ན）པ་གཉིས། དང་པོ་ནི། སྟོན་པས་ཟད་མི་སྐྱེ་ཤེས་པའི་ཡེ་ཤེས་བརྙེས་
པའི་སྟོབས་ཀྱིས་བསྙེན་རྫོགས་ཀྱི་སྡོམ་པ་ཐོབ་པ་ལྟ་བུ་སྟེ། མཛོད་འགྲེལ་ལས།
རང་བྱུང་གི་ཞེས་བརྙེས་པ་སྟེ། དེ་དག་གི་ཡེ་ཤེས་ནི་རང་བྱུང་ཡིན་ནོ། །ཞེས་
གསུངས་པའི་ཕྱིར། གཉིས་པ་ནི། ཆོ་ག་ལ་བརྟེན་ནས་ཐོབ་པ་ལྟ་བུའོ། །དེ་
ཡང་གསོལ་བཞིའི་ལས་ཀྱི་ཆོ་ག་ལྟ་བུ་ལ་མཚོན་ན། གསོལ་བ་གཅིག་དང་
བརྗོད་པ་གསུམ་གྱི་བརྗོད་པ་ཐ་མ་ལ་ངོ་བོ་བརྗོད་པ། བྱ་བ་བརྗོད་པ་རྫོགས་
ནས་བྱེད་པ་བརྗོད་པ་དང་དུས་མཉམ་དུ་འཐོབ། དགེ་ཚུལ་གྱི་སྡོམ་པ་ནི་
བརྗོད་པ་ཐ་མ་ལ། སྐྱབས་བརྗོད་པ། བདག་བརྗོད་པ། གཞན་བརྗོད་པ་དང་
•.13 •



པཎ་ཆེན་བདེ་ལེགས་ཉི་མས་མཛད།
གསུམ་ཡོད་པའི་གཞན་བརྗོད་པ་དང་དུས་མཉམ་དུ་འཐོབ། བསྙེན་རྫོགས་ཀྱི་
སྡོམ་པ་ནི་རང་གི་ཡན་ལག་ཐམས་ཅད་མ་ཚང་བ་མེད་པ་ལས་འཐོབ་དགོས་་
ལ། སྤང་བྱ་བཅས་པ་དང་རང་བཞིན་གྱི་ཁ་ན་མ་ཐོ་བ་གཉིས་ཀ་སྤོང་བ་ལས་
འཐོབ་དགོས་ལ། དམིགས་པ་སེམས་ཅན་ཐམས་ཅད་ལ་དམིགས་པ་ལས་
འཐོབ་དགོས་ལ། ཆོ་ག་སྦྱོར་བ་དང༌། དངོས་གཞི་དང་། མཇུག་ང།སུམ་ག་ལས་
འཐོབ་དགོས་ཀྱང་། མཇུག་ཆོག་མ་ཚང་ཡང་འཐོབ་པ་ཡོད། དེ་ཡང་ད་ལྟར་
བ་ལས་ཐོབ་པ་ཡིན་གྱི། འདས་པ་དང་མ་འོངས་པ་ནུས་པ་ཤིན་ཏུ་ཆུང་བས་
སྡོམ་པ་འདྲེན་མི་ནུས་ཏེ། མཛོད་ལས། འདོད་གཏོགས་ཐམས་ཅད་གཉིས་ཀ་
དང༌། །ད་ལྟར་དག་ལས་འཐོབ་པར་འགྱུར། །ཞེས་དང༌། སྡོམ་པ་སེམས་ཅན་
ཐམས་ཅད་ལ། །ཡན་ལག་རྒྱུ་ལ་དབྱེ་བ་ཡོད། །ཅེས་གསུངས་པའི་ཕྱིར། གསུམ་
པ་ལྡན་ཚུལ་ནི། སོ་ཐར་གྱི་སྡོམ་པ་ལྡན་ཚུལ་བཞག་ཏུ་ཡོད་དེ། དགེ་སློང་ཕ་མ་
ལ་སོགས་པ་བརྒྱད་པོ་དེ་རྣམས་ལ་ལྡན་པའི་ཕྱིར། དེ་ཡང་སོ་ཐར་གྱི་སྡོམ་པ་
སྐད་ཅིག་དང་པོ་ཐོབ་པ་ནས་མ་བཏང་གི་བར་དུ་ད་ལྟར་བའི་རྣམ་པར་རིག་
བྱེད་མིན་པ་དང༌། སྐད་ཅིག་མ་གཉིས་པ་ནས་མ་བཏང་གི་བར་དུ། འདས་
པའི་རྣམ་པར་རིག་བྱེད་མིན་པ་དང་ལྡན་པའི་ཕྱིར་ཏེ། མཛོད་ལས། སོ་སོར་
ཐར་གནས་ཇི་སྲིད་དུ། །མ་བཏང་བར་དག་ད་ལྟར་( ༢ ༡ བ）གྱི། །རྣམ་རིག་མི་
ལྡན་སྐད་ཅིག་མ། །དང་པོ་ཕྱིན་ཆད་འདས་པ་དང་། །ཞེས་གསུང་ས་པའི་ཕྱིར།
དེས་ན་སོ་ཐར་གྱི་སྡོམ་པ་སྐད་ཅིག་མ་དང་པོ་དེ་སོ་ཐར་ཡིན་ལ། སོ་ཐར་གྱི་
སྡོམ་པ་ཡང་ཡིན་ཏེ། དེ་སྡོམ་མིན་ལས་དང་པོར་ཐར་མ་ཐག་པ་ཡིན་པའི་
ཕྱིར། གཉིས་པ་ཕན་ཆད་སོ་ཐར་གྱི་སྡོམ་པ་ཡིན་ཡང་སོ་ཐར་མ་ཡིན་ཏེ། སྡོམ་
མིན་ལས་ཐར་མ་ཐག་པ་མ་ཡིན་པའི་ཕྱིར། སོ་ཐར་གྱི་སྐད་དོད། པྲ་ཏི་མོ།
ཞེས་པ་སོ་ཐར་ལ་འཇུག་པའི་དབང་དུ་བྱས་ན། སུས་བསྲུངས་བསྲུངས་ཀྱི་
གང་ཟག་འཁོར་བ་ལས་ཐར་པར་བྱེད་པས་སོ་ཐར་ཞེས་བརྗོད་པ་ཡིན་ནོ། །



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད།
བཞི་པ་གྲངས་ངེས་ལ་དཔྱད་པ་ལ། དང་པོ་དགེ་བསྙེན་གྱི་སྡོམ་པ། དེ་
ནས་དགེ་ཚུལ་གྱི་སྡོམ་པ། དེ་ནས་བསྙེན་རྫོགས་ཀྱི་སྡོམ་པ་བླངས་པ་དེའི་ཚེ་
སྡོམ་པ་རྫས་ཐ་དད་པ་གསུམ་སྐྱེ་བ་ཡིན་ནམ། གནས་འགྱུར་འཕེལ་བ་ཡིན་
ནམ་ཞེ་ན་དང་པོ་ལྟར་ཡིན་ཏེ། དེ་ལྟར་མིན་ན་དགེ་སློང་གི་བསླབ་པ་ཕུལ་
ནས་དགེ་ཚུལ་དུ་གནས་པ་མི་སྲིད་པར་ཐལ་བ་དང༌། ཕྱི་མ་བླངས་པས་སྔ་མ་
གཏོང་བར་འགྱུར་བའི་ཕྱིར། རྫས་ཐ་དད་པ་སྐྱེ་བ་ཡིན་ཡང་གང་ཟག་གཅིག་
རྫས་ཐ་དད་པར་འགྱུར་བའི་སྐྱོན་མེད་དེ། སོ་ཐར་གྱི་སྡོམ་པ་གཟུགས་ཅན་
ཡིན་ལ། གང་ཟག་གཅིག་གི་རྒྱུད་ལ་གཟུགས་ཅན་རྫས་ཐ་དད་པ་དུ་མ་སྐྱེས་
པ་ལ་འགལ་བ་མེད་པའི་ཕྱིར་ཏེ། མཛོད་ལས། ཐ་དད་དེ་དག་འགལ་བ་མེད། །
ཅེས་གསུངས་པའི་ཕྱིར། མདོ་སྡེ་པ་ཡན་ཆད་ཀྱི་ལུགས་ལ་སྡོམ་པ་དེ་གསུམ་
གནས་འགྱུར་ངོ་བོ་གཅིག་ཏུ་གནས་པ་ཡིན་ཏེ། དེ་ལྟར་མིན་ན་གང་ཟག་
གཅིག་རྒྱུད་ཐ་དད་པ་དུ་མར་འགྱུར་བའི་སྐྱོན་ཡོད་པའི་ཕྱིར་ཏེ། གང་ཟག་
གཅིག་གི་རྒྱུད་ལ་སྤོང་སེམས་རིགས་མཐུན་རྫས་ཐ་དད་པ་དུ་མ་གཅིག་ཅར་་་་
དུ་སྐྱེ་བ་མེད་པའི་ཕྱིར། དེ་ལྟར་ཡིན་ཀྱང་ཕྱི་མ་བླངས་པས་སྔ་མ་གཏོང་བར་
མི་འགྱུར་བའི་ཕྱིར་ཏེ། ཕྱི་མ་སྔ་མའི་གཏོང་རྒྱུ་མིན་པའི་ཕྱིར། དཔེར་ན།
གསེར་བུམ་བུམ་པ་དང་ངོ་བོ་གཅིག་ཡིན་ཀྱང་། གསེར་བུམ་ལོག་པས་བུམ་པ་
ལོག་པར་མི་( ༢༢ ན） འགྱུར་བ་བཞིན་ནོ། །
ལྔ་པ་མིང་གི་རྣམ་གྲངས་ངེས་ཚིག་དང་བཅས་པ་བཤད་པ་ལ། མཛོད་
ལས། ཚུལ་ཁྲིམས་དང་ནི་ལེགས་སྤྱད་དང༌། །ལས་དང་སྡོམ་པ་ཞེས་བྱའོ། །
ཞེས་དང་། འཕགས་པ་ཐོགས་མེད་ཀྱིས། རྩ་བ།དང་། རྒྱན་དང་། བྱུག་པ་དང་།
ངེས་པར་འབྱུང་བའི་ཚུལ་ཁྲིམས་སོ། །ཞེས་གསུངས་པས་སོ། །འཆལ་ཚུལ་གྱི་
གདུང་བ་སེལ་བར་བྱེད། ཚུལ་ཁྲིམས་ལྡན་པས་བསྔགས་པས་ན་ལེགས་སྤྱད།
ལུས་ངག་གི་བྱ་བའི་རང་བཞིན་ཡིན་པས་ལས། ཉེས་སྤྱོད་སྡོམ་པར་བྱེད་པས་
•
4
•



པཎ་ཆེན་བདེ་ལེགས་ཉི་མས་མཛད།
སྡོམ་པ། ཡོན་ཏན་ཀུན་གྱི་གཞི་རྟེན་བྱེད་པས་རྩ་བ་ཞེས་བརྗོད་ཅིང༌། རང་
གང་ལ་ལྡན་པའི་གང་ཟག །མཛེས་པར་བྱེད་པས་རྒྱན་ཞེས་བརྗོད་པ་ཡིན་ཏེ་
ཚུལ་ཁྲིམས་ལྡན་པ་རྒྱན་རྣམས་ཀུན་གྱི་མཆོག །ཅེས་གསུངས་པའི་ཕྱིར་
གཞན་ལ་ཕན་པར་བྱེད་ཅིང་གཞན་དང་བ་འདྲེན་པས་དྲི་དང་བྱུག་པ་ཞེས་་་
ཀྱང་བརྗོད་པ་ཡིན་ཏེ། ཚུལ་ཁྲིམས་ལྡན་པ་དྲི་དང་བྱུག་པ་ཡིན། །ཞེས་
གསུངས་པའི་ཕྱིར། ངེས་འབྱུང་རྣམ་དག་འདྲེན་པས་ངེས་འབྱུང་གི་ཚུལ་
ཁྲིམས་ཞེས་བརྗོད་པ་ཡིན་ཏེ། དཔེར་ན། སྨན་དང་འབྲས་བུ་སྐྱེ་བའི་ཤིང་ལ་
སྨན་གྱི་ཤིང་དང་འབྲས་བུའི་ཤིང་ཞེས་བརྗོད་པ་བཞིན་ནོ། །
དྲུག་པ་གཙོ་འཁོར་གྱི་ཁྱད་པར་ལ། རྟེན་གྱི་གང་ཟག་གི་དབང་དུ་བྱས་ན།
དགེ་སློང་ཕ་མ་གཉིས་གཙོ་བོ་དང་གཞན་རྣམས་འཁོར་ཡིན། ངོ་བོའི་དབང་
དུ་བྱས་ན་དགེ་སློང་གི་སྤོང་བ་བདུན་གཙོ་བོ་གཞན་རྣམས་འཁོར་ཡིན། དགེ་
ཚུལ་གྱི་སྤོང་བ་བཞི་གཙོ་བོ་དང་ག་ཞན་རྣམས་འཁོར་ཡིན། སྤང་བྱའི་དབང་
དུ་བྱས་ན་རང་བཞིན་གྱི་ཉེས་པ་སྤོང་བ་གཙོ་བོ་དང་བཅས་རྐྱང་གི་ཉེས་པ་་་
སྤོང་བ་འཁོར་ཡིན་ནོ། །
ག༤ སོ་ཐར་སྡོམ་པ་སྐྱེ་བའི་རྟེན་བཤད་པ།
༈ བཞི་པ་སྐྱེ་བའི་རྟེན་ནི། སོ་ཐར་གྱི་སྡོམ་པ་གསར་དུ་སྐྱེ་བའི་རྟེན་ལ་སྒྲ་
མི་སྙན་པ་མ་གཏོགས་པའི་གླིང་གསུམ་གྱི་སྐྱེས་པ་བུད་མེད་མཚན་དོན་བྱེད་་་་
ནུས་པ་རྣམས་ཀྱི་རྟེན་ལ་གསར་དུ་སྐྱེ་བ་ཡིན་གྱི། མི་མ་ཡིན་པ་དང་སྒྲ་མི་སྙན་
པ་དང་ཟ་མ་( ༢ ༢ བ)དང་མ་ནིང་གི་རྟེན་ལ་དེ་དག་གསར་དུ་སྐྱེ་བ་མ་ཡིན ཏེ།
རྒྱ་མཚོའི་སྙིང་པོ་ལས། དེ་ལྟར་སོ་ཐར་རིགས་བརྒྱད་པོ། །སྒྲ་མི་སྙན་པ་མ་
གཏོགས་པའི། །གླིང་གསུམ་སྐྱེས་པ་བུད་མེད་ཀྱི། །རྟེན་ལ་སྐྱེ་ཡི་ཟ་མ་དང་། །
མ་ནིང་མཚན་གཉིས་སོགས་ལ་མིན། །ཞེས་གསུངས་པའི་ཕྱིར་དང༌། མཛོད་
•
1
，



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད།
ལས། ཟ་མ་མ་ནིང་སྒྲ་མི་སྙན། །མཚན་གཉིས་མ་གཏོགས་མི་རྣམས་ལ། །སྡོམ་
མིན་སྡོམ་པའང་དེ་བཞིན་ལ། །ཞེས་དང་། མདོ་རྩ་བ་ལས། མི་མ་ཡིན་པའི་
འགྲོ་བ་པ་དང་བྱང་གི་སྒྲ་མི་སྙན་པ་གཉིས་ནི་སྡོམ་པའི་ཞིང་ཉིད་མ་ཡིན་ནོ། །
ཞེས་དང༌། སྡོམ་གསུམ་རབ་དབྱེ་ལས། ལྷ་དང་བྱིས་པའི་དགེ་སློང་ནི། །འདུལ་
བའི་སྡེ་སྣོད་རྣམས་ལས་བཀག །ཅེས་གསུངས་པའི་ཕྱིར། དེ་ལ་ཁོ་ན་རེ། མ་
ནིང་ཡིན་ན། སོ་ཐར་གྱི་སྡོམ་པ་རྒྱུད་ལ་མི་ལྡན་པས་ཁྱབ་པར་ཐལ། དེ་ཡིན་ན།
སོ་ཐར་གྱི་སྡོམ་པ་གསར་དུ་སྐྱེ་བའི་ཞིང་མ་ཡིན་པས་ཁྱབ་པའི་ཕྱིར། རྟགས་
ཁས། ཟེར་ན་མ་ཁྱབ་སྟེ། སོ་ཐར་གྱི་སྡོམ་པ་རྒྱུད་ལ་ལྡན་པའི་ཉམས་པ་མ་ནིང་
ཡོད་པའི་ཕྱིར་ཏེ། སོ་ཐར་གྱི་སྡོམ་པ་རྒྱུད་ལ་ལྡན་བཞིན་པའི་ངང་ནས་མཚོན་
ལ་སོགས་པས་ཕོའི་དབང་པོ་ཉམས་པར་བྱས། དེ་ནས་འདོད་ཆགས་ཀྱི་
བསམ་པ་མ་སྐྱེས་ཀྱི་བར་དུ་སོ་ཐར་གྱི་སྡོམ་པ་དང་ལྡན་པ་ཡོད་པའི་ཕྱིར་ཏེ།
མདོ་རྩ་བར། འདི་ལས་ཐ་མ་ནི་ཉེས་པ་བསྟེན་ན་བསྙིལ་བའོ། །ཞེས་པའི་
ཤུགས་བསྟན་གྱི་དོན་གྲུབ་པའི་ཕྱིར། ཁོ་ན་རེ། ལྷའི་དགེ་བསྙེན་གསུངས་པ་
དང་འགལ་ལོ། །ཞེ་ན་མི་འགལ་ཏེ། དེ་རྣམས་ཀྱི་རྒྱུད་ལ་ཉིན་ཞག་གཅིག་
གི་བར་དུ་རང་གི་སྤང་བྱའི་གཙོ་བོ་བརྒྱད་སྤོང་བ་དང་། ཇི་སྲིད་འཚོའི་བར་
དུ་རང་གི་སྤང་བྱའི་གཙོ་བོ་ལྔ་སྤོང་བའི་ལེགས་སྤྱད་ཙམ་ཡོད་པ་ལ་དགོངས་་
པའི་ཕྱིར། །
ག༥ སོ་ཐར་སྡོམ་པའི་གཏོང་རྒྱུ་བཤད་པ།
༈ ལྔ་པ་གཏོང་བའི་རྒྱུ་ལ་བརྒྱད་ཡོད་དེ། སྤྱིའི་གཏོང་རྒྱུ་ལྔ་། བྱེ་བྲག་གི་
གཏོང་རྒྱུ་གསུམ་ཡོད་པའི་ཕྱིར། དང་པོ་གྲུབ་སྟེ། རྒྱ་མཚོའི་སྙིང་པོ་ལས། སྡོམ་
པ་གཏོང་བའི་རྒྱུ་ལ་གཉིས། །བསླབ་པ་ཕུལ་དང་ཤི་འཕོས་དང༌། །མཚན་
གཉིས་བྱུང་དང་ལན་གསུམ་གྱུར། །དགེ་རྩ་ཆད་རྣམས་ཐུན་མོང་ངོ༌། །ཞེས་
47 •



པཎ་ཆེན་བདེ་ལེགས་ཉི་མས་མཛད།
གསུངས་པའི་ཕྱིར། གཉིས་པ་གྲུབ་སྟེ། དེ་ ༢༣ ན)ཉིད་ལས། ཉི་ཤུ་མ་ལོན་
དེར་ཤེས་དང༌། །བསྟེན་ཕྱིར་ཁས་བླངས་ཉིན་ཞག་འདས། །རིམ་བཞིན་ང་གེ་
སློང་དགེ་སློབ་མ། །བསྙེན་གནས་རྣམས་ཀྱི་ཐུན་མོང་མིན། །ཞེས་གསུངས་
པའི་ཕྱིར། །
ག༦ སོ་ཐར་སྡོམ་པའི་ཕན་ཡོན་བཤད་པ།
༈ དྲུག་པ་ཕན་ཡོན་ལ། བསླབ་པ་བཅས་པ་ལ་ཕན་ཡོན་བཅུ་ཡོད་དེ། དེ་
ལྟར་འོག་ནས་འཆད་པར་འགྱུར་བའི་ཕྱིར། སྡོམ་པ་དེ་དག་ལ་བསྲུངས་པ་ལ་་
ཕན་ཡོན་དཔག་ཏུ་མེད་པ་ཡོད་དེ། གནས་སྐབས་ལྷ་མིའི་གོ་འཕང་དང༌།
མཐར་ཐུག་བྱང་ཆུབ་གསུམ་པོ་གང་རུང་ཐོབ་པར་འགྱུར་བའི་ཕྱིར་ཏེ། དེ་
ཉིད་ལས། སྡོམ་པ་དེ་དག་བསྲུངས་པ་ལས། །གནས་སྐབས་འབྲས་བུ་ལྷ་མི་
དང་། །མཐར་ཐུག་འབྲས་བུ་བྱང་ཆུབ་གསུམ། །ཐོབ་པར་འགྱུར་ཞེས་གསུངས་་
པ་དང་། །བརྩོན་ལྡན་རྣམས་ཀྱིས་སོ་སོར་ཐར། །རྟག་ཏུ་གུས་པས་འབད་
དེ་བསྲུང༌། །ཞེས་གསུངས་པའི་ཕྱིར། དགོས་སོགས་ལྷག་མ་བ།སུམ་ནི་གོང་
དུ་བཤད་པ་ལྟར་འདུལ་བ་མདོ་རྩ་བ་ལ་བརྟེན་ནས་ལྷག་པ་ཚུལ་ཁྲིམས་ཀྱི་་་་
བསླབ་པ་བདེ་བླག་ཏུ་རྟོགས་པ་བསྟན་བཅོས་འདིའི་དགོས་པ་དང༌། འདི་ལ་
བརྟེན་ནས་མཐར་ལྷག་མེད་མྱང་འདས་ཐོབ་པ་འདིའི་ཉིང་དགོས་དང༌།
འདུས་བྱས་སུ་གྱུར་པའི་ཆོས་གསུམ་ཕྱི་མ་ཕྱི་མ་སྔ་མ་སྔ་མ་ལ་དེ་བྱུང་དུ་་་་་་
འབྲེལ་བ་དེའི་འབྲེལ་བ་ཡིན་ཏེ། རྒྱ་ཆེར་འགྲེལ་ལས། འདུལ་བའི་མདོ་དང་
དགོས་པ་གཉིས་ནི། ཞེས་སོགས་གསུངས་པའི་ཕྱིར།
• 48 •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད།
ག༧ སོ་ཐར་སྡོམ་པའི་སྐབས་སུ་མཐའ་དཔྱད་པ།
༈ འདི་དག་གི་སྐབས་སུ་མཐའ་བཅད་པ་ལ། ཁ་ཅིག །འདོད་པའི་སས་
བསྡུས་ཀྱི་རྣམ་པར་རིག་བྱེད་མ་ཡིན་པའི་གཟུགས་གང་ཞིག །འཆལ་ཚུལ་གྱི་
གཉེན་པོར་གྱུར་པ། སོ་ཐར་གྱི་སྡོམ་པའི་མཚན་ཉིད་ཟེར། སོ་ཐར་གྱི་སྡོམ་པ་
ཡིན་ན། རྣམ་པར་རིག་བྱེད་མ་ཡིན་པའི་གཟུགས་ཡིན་པས་ཁྱབ་པར་ཐལ་ལོ།།
འདོད་མི་ནུས་ཏེ། སོ་ཐར་གྱི་སྡོམ་པ་ལ་རྣམ་པར་རིག་བྱེད་དང་རྣམ་པར་
རིག་བྱེད་མ་ཡིན་པའི་གཟུགས་གཉིས་ཀ་ཡོད་པའི་ཕྱིར་ཏེ། མཛོད་ལས།
འཆལ་བའི་ཚུལ་ཁྲིམས་མི་དགེའི་གཟུགས། །དེ་སྤོང་ཚུལ་ཁྲིམས་རྣམ་གཉིས་
སོ། །ཞེས་གསུངས་པའི་ཕྱིར་དང་། རང་འགྲེལ་ལས། ཡང་( ༢ ༣ བ）དག་པར་
བླངས་པའི་ཚུལ་ཁྲིམས་ནི་རྣམ་པར་རིག་བྱེད་ལ་རག་ལས་པའི་ཕྱིར། ལས་
ཀྱི་ལམ་གཟུགས་ཅན་བདུན་ནི་གདོན་མི་ཟ་བ་རྣམ་པར་རིག་བྱེད་དང་རྣམ་་་
པར་རིག་བྱེད་མ་ཡིན་པ་དང་རྣམ་པ་གཉིས་ཀ་ཡིན་ནོ། །ཞེས་གསུངས་པའི་
ཕྱིར། ཁ་ཅིག །འདོད་པའི་སས་བསྡུས་ཀྱི་ཚུལ་ཁྲིམས། སོ་ཐར་གྱི་སྡོམ་པའི་
མཚན་ཉིད་ཟེར་ན། ལེགས་སྨོན་གྱི་ཚུལ་ཁྲིམས་ཆོས་ཅན། མཚོན་བྱ་དེར་ཐལ།
མཚན་ཉིད་དེའི་ཕྱིར་ཏེ། ཆོས་ཅན་དེ་ཡིན་པའི་ཕྱིར། འདོད་མི་ནུས་ཏེ། ངེས་
འབྱུང་གི་བསམ་པས་མ་ཟིན་པའི་ཕྱིར་ཏེ། ཆོས་ཅན་དེ་ཡིན་པའི་ཕྱིར། ཁ་
ཅིག །འདོད་པའི་སས་བསྡུས་ཀྱི་ཚུལ་ཁྲིམས་གང་ཞིག །ངེས་འབྱུང་གི་བསམ་
པས་ཟིན་པ། སོ་ཐར་གྱི་སྡོམ་པའི་མཚན་ཉིད་ཟེར་ན། བར་མ་རབ་བྱུང་གི་
ཚུལ་ཁྲིམས་ཆོས་ཅན། མཚོན་བྱ་དེར་ཐལ། མཚན་ཉིད་དེའི་ཕྱིར། རྟགས་
གཉིས་ཀ་གྲུབ་སྟེ། ངེས་འབྱུང་གི་ཚུལ་ཁྲིམས་ཡིན་པའི་ཕྱིར། རྩ་བར་འདོད་མི་
ནུས་ཏེ། སྡོམ་པ་མ་ཡིན་པའི་ཕྱིར་ཏེ། བར་མ་རབ་བྱུང་གི་ཚུལ་ཁྲིམས་ཡིན་
པའི་ཕྱིར། གཞན་ཡང་། སོ་ཐར་གྱི་སྡོམ་པ་ལ་བརྒྱད་དུ་གྲངས་མ་ངེས་པར་
• 49



པཎ་ཆེན་བདེ་ལེགས་ཉི་མས་མཛད།
ཐལ། བར་མ་རབ་བྱུང་གི་ཚུལ་ཁྲིམས་སོ་ཐར་གྱི་སྡོམ་པ་གང་ཞིག །དེ་དེ་གང་
ཡང་མ་ཡིན་པའི་ཕྱིར། འདོད་མི་ནུས་ཏེ། སོ་སོར་ཐར་ཅེས་བྱ་རྣམ་བརྒྱད།
ཅེས་གསུངས་པའི་ཕྱིར། ཁ་ཅིག དགེ་བསྙེན་ཡན་ཆད་ཕ་མ་གཉིས་སུ་ཕྱེ་ནས།
བསྙེན་གནས་ལ་དེ་ལྟར་མི་འབྱེད་པའི་རྒྱུ་མཚན་ཡོད་དེ། མ་ནིང་གི་རྟེན་ལ་
བསྙེན་གནས་ཀྱི་སྡོམ་པ་གསར་དུ་སྐྱེ་བ་ཡོད་པའི་ཕྱིར་ཟེར་པ་མི་འཐད་དེ།
མ་ནིང་གི་རྟེན་ལ་སོ་ཐར་གྱི་སྡོམ་པ་གསར་དུ་སྐྱེ་བ་མེད་པའི་ཕྱིར། མ་ནིང་སོ་
ཐར་གྱི་སྡོམ་པའི་ཞིང་མ་ཡིན་པའི་ཕྱིར་ཏེ། མཛོད་ལས། ཟ་མ་མ་ནིང་སྒྲ་མི་
སྙན། །ཞེས་སོགས་གསུངས་པའི་ཕྱིར། ཁ་ཅིག །དེའི་རྒྱུ་མཚན་ཡོད་དེ། བསྙེན་
གནས་ཀྱི་སྡོམ་པ་རྒྱུད་ལ་ལྡན་པའི་མ་ནིང་ཡོད་པའི་ཕྱིར་ཟེར་ན། དགེ་སློང་
ལ་ཕ་མ་གཉིས་སུ་འབྱེད་མི་རིགས་པར་ཐལ། དགེ་སློང་གི་སྡོམ་པ་རྒྱུད་ལ་
ལྡན་པའི་མ་ནིང་ཡོད་པའི་ཕྱིར། ཁྱབ་པ་ཁས། མ་གྲུབ་ན། དེར་ཐལ། དེ་རྒྱུད་
ལྡན་གྱི་ ༢༤ན）ཉམས་པ་མ་ནིང་ཡོད་པའི་ཕྱིར་ཏེ། དགེ་སློང་རྣམ་དག་ཉམས་
པ་མ་ནིང་དུ་འགྱུར་བ་ཡོད་པ་གང་ཞིག །ཉམས་པ་མ་ནིང་དུ་གྱུར་པ་ཙམ་
གྱིས་དགེ་སློང་གི་སྡོམ་པ་མི་གཏོང་བའི་ཕྱིར་ཕྱི་མ་གྲུབ་སྟེ། མདོ་་རྩ་བ་ལས་མ་
ནིང་ལྔ་བཤད་པའི་རྗེས་སུ། འདི་ལས་ཐ་མ་ནི་ཉེས་པ་བསྟེན་ན་བསྙིལ་བའོ། །
ཞེས་གསུངས་པའི་ཕྱིར། ཁ་ཅིག །སོ་ཐར་གྱི་སྡོམ་པ་ལ་རིགས་བརྒྱད་དུ་
གསུངས་པ་ནི་དངོས་བཏགས་མ་ཕྱེ་བའི་དབང་དུ་བྱས་པ་ཡིན་གྱི། ཕྱེ་བའི་
དབང་དུ་བྱས་ན་སོ་ཐར་གྱི་སྡོམ་པ་ལ་བདུན་དུ་གྲངས་ངེས་པ་ཡིན་ཏེ། དགེ་
སློང་མའི་སྡོམ་པ། སོ་ཐར་གྱི་སྡོམ་པ་མ་ཡིན་པའི་ཕྱིར་ཏེ། ལམ་སྒྲོན་ལས། སོ་
སོར་ཐར་པ་རིགས་བདུན་གྱི། །རྟག་ཏུ་སྡོམ་གཞན་ལྡན་པ་ལ། །བྱང་ཆུབ་
སེམས་དཔའི་སྡོམ་པ་ཡི། །སྐལ་བ་ཡོད་ཀྱི་གཞན་དུ་མིན། །ཞེས་གསུངས་པའི་
ཕྱིར། གཞན་ཡང་། དགེ་སློབ་མའི་སྡོམ་པ་སོ་ཐར་གྱི་སྡོམ་པ་མ་ཡིན་པར་ཐལ།
དེ་སྤོང་བ་བཞིའི་སོ་ཐར་གྱི་སྡོམ་པ་ཡང་མ་ཡིན། སྤོང་བ་བདུན་གྱི་སོ་ཐར་གྱི་
，
5) •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད།
སྡོམ་པ་ཡང་མ་ཡིན་པའི་ཕྱིར། དང་པོ་མ་གྲུབ་ན། དེ་ཆོས་ཅན། དགེ་ཚུལ་གྱི་
སྡོམ་པ་ཡིན་པར་ཐལ། མ་གྲུབ་པ་དེའི་ཕྱིར། གཉིས་པ་མ་གྲུབ་ན། དེ་ཆོས་
ཅན། དགེ་སློང་གི་སྡོམ་པ་ཡིན་པར་ཐལ། མ་གྲུབ་པ་དེའི་ཕྱིར། དེའི་ལན་ལ་
ཁ་ཅིག །དེ་སྤོང་བ་བཞིའི་སོ་ཐར་གྱི་སྡོམ་པ་ཡིན་པར་ཐལ། དགེ་སློབ་མའི་
སྡོམ་པ་ལེན་པའི་ཚེ་དགེ་ཚུལ་མའི་རྩ་བ་བཞི་སྤོང་བར་ཁས་བླངས་པའི་རྗེས་་
སུ་དགེ་སློབ་མའི་ཆོས་བཅུ་གཉིས་སྤོང་བར་ཁས་བླངས་པ་དེ་བསྣན་པས་་་་་་
དགེ་ཚུལ་མའི་སྡོམ་པ་དགེ་སློབ་མའི་སྡོམ་པར་གནས་གྱུར་པ་ཡིན་པའི་ཕྱིར།
ཞེས་ཟེར། ལུགས་དང་པོ་མི་འཐད་དེ། དགེ་སློབ་མའི་སྡོམ་པ་སོ་ཐར་གྱི་སྡོམ་
པ་མ་ཡིན་པའི་ཤེས་བྱེད་དུ་ལམ་སྒྲོན་གྱི་ལུང་འདྲེན་པ་འབྲེལ་མེད་པའི་ཕྱིར་་
ཏེ། ལམ་སྒྲོན་གྱི་འགྲེལ་པར། སོ་ཐར་རིགས་བདུན་འདྲེན་པའི་ཚེ་བསྙེན་
གནས་ཀྱི་སྡོམ་པ་མ་བགྲངས་པར་དགེ་སློབ་( ༢༤བ) མའི་སྡོམ་པ་བགྲངས་པའི་
ཕྱིར། ཕྱི་མ་ཡང་མི་འཐད་དེ། ཤེས་བྱ་ཆོས་ཅན། དགེ་སློབ་མའི་རྒྱུད་ལ་དགེ་
ཚུལ་མའི་སྡོམ་པ་མེད་པར་ཐལ། དགེ་ཚུལ་མས་དགེ་སློབ་མའི་སྡོམ་པ་བླངས་
པའི་ཚེ། དགེ་ཚུལ་མའི་སྡོམ་པ་དགེ་སློབ་མའི་སྡོམ་པར་གནས་གྱུར་པའི་ཕྱིར།
རྟགས་ཁས། འདོད་ན། དགེ་སློབ་མ་མཚན་གྱུར་པའི་ཚེ། དགེ་ཚུལ་ཕར་
འགྱུར་བ་མ་ཡིན་པར་ཐལ་ལོ། ཁོ་ན་རེ། ཐུན་མོང་མ་ཡིན་པའི་ཕམ་པ་འཆབ་
བཅས་ཀྱིས་ཉམས་པའི་དགེ་སློང་མ་མཚན་གྱུར་པའི་ཚེ། དགེ་སློང་ཕ་རྣམ་
དག་ཏུ་འགྱུར་བ་མ་ཡིན་པར་ཐལ། ཐུན་མོང་མ་ཡིན་པའི་ཕམ་པ་འཆབ་
བཅས་ཀྱིས་ཉམས་པའི་དགེ་སློང་མའི་རྒྱུད་ལ་དགེ་སློང་གི་སྡོམ་པ་རྣམ་དག་་་
མེད་པའི་ཕྱིར། འདོད་ན། དེར་གྱུར་པ་ཡོད་པར་ཐལ། ཐུན་མོང་མ་ཡིན་པའི་
ཕམ་པ་འཆབ་བཅས་ཀྱིས་ཉམས་པའི་དགེ་སློང་མ་མཚན་གྱུར་པའི་གང་ཟག་
གི་རྒྱུད་ལ་བསྙེན་རྫོགས་ཀྱི་སྡོམ་པ་རྣམ་དག་ཡོད་པའི་ཕྱིར། ཟེར་ན་རྩ་བར་
མ་ཁྱབ་སྟེ། འོ་ན་དགེ་སློང་མའི་རྒྱུད་ལ་དགེ་ཚུལ་མའི་སྡོམ་པ་མེད་པར་ཐལ།
，5| .



པཎ་ཆེན་བདེ་ལེགས་ཉི་མས་མཛད།
དགེ་སློབ་མའི་རྒྱུད་ལ་དེ་མེད་པའི་ཕྱིར། རྟགས་ཁས། འདོད་ན་། དགེ་སློང་གི་
རྒྱུད་ལ་དགེ་ཚུལ་གྱི་སྡོམ་པ་མེད་པར་ཐལ་ལོ། །འདོད་ན། སྔོམ་གསུམ་རྒྱུད་
ལྡན་གྱི་གང་ཟག་ཡིན་པ་མེད་པར་ཐལ་ལོ། །དེས་ན་དགེ་སློབ་མའི་སྡོམ་པ་སོ་
ཐར་གྱི་སྡོམ་པར་ཁས་བླངས་པ་ལ། ཁོ་ན་རེ། དགེ་སློབ་མའི་སྡོམ་པ་ཆོས་ཅན།
ཇི་སྲིད་འཚོའི་བར་གྱི་སྡོམ་པ་ཡིན་པར་ཐལ། སོ་ཐར་གྱི་སྡོམ་པ་ཡིན་པའི་
ཕྱིར། ཁྱབ་པ་སོང་། འདོད་མི་ནུས་ཏེ། ལོ་གཉིས་ཀྱི་མཐའ་ཅན་དུ་གསུངས་
པའི་ཕྱིར། གཞན་ཡང་། དེ་ཆོས་ཅན། མཚན་གྱུར་པས་མི་གཏོང་བར་ཐལ། སོ་
ཐར་གྱི་སྡོམ་པ་ཡིན་པའི་ཕྱིར། འདོད་ན། དགེ་སློབ་མ་མཚན་གྱུར་པའི་དགེ་
ཚུལ་གྱི་རྒྱུད་ལ་དགེ་སློབ་མའི་སྡོམ་པ་ཡོད་པར་ཐལ་ལོ། །ཟེར་ན་རྩ་བར་མ་
ཁྱབ། གཞན་ཡང་། བུད་མེད་ཀྱི་རྟེན་ལ་སོ་ཐར་གྱི་སྡོམ་པ་རིགས་གཅིག་ལན་
གཉིས་སྐྱེ་བ་མི་སྲིད་པར་ཐལ། དེ་སོ་ཐར་གྱི་སྡོམ་པ་ཡིན་པའི་ཕྱིར། གཞན་
ཡང་། དེ་ཆོས་ཅན། ཁྱོད་ ༢༥ ན） ཀྱི་གཏོང་རྒྱུ་ཡིན་ན། སོ་ཐར་གྱི་སྡོམ་པའི་
གཏོང་རྒྱུ་ཡིན་དགོས་པར་ཐལ། ཁྱོད་སོ་ཐར་གྱི་སྡོམ་པ་ཡིན་པའི་ཕྱིར་ན་མ་
ཁྱབ། འདོད་ན། དགེ་སློབ་མའི་སྐྱེས་པ་གཞན་དང་འཁྲིག་པ་བརྟེན་པར་ཁས་
བླངས་པ་ཆོས་ཅན། དེར་ཐལ། དེའི་ཕྱིར། རྟགས་གྲུབ་སྟེ། མདོ་རྩ་བ་ལས།
བརྟེན་པའི་ཕྱིར་གཞན་ལ་ཁས་བླངས་པ་ན་བསླབ་པ་འཁྲུགས་པ་ཉིད་དོ། །
ཞེས་གསུངས་པའི་ཕྱིར། འདོད་མི་ནུས་ཏེ། དེ་སོ་ཐར་གྱི་སྡོམ་ང་འི་གཏོང་རྒྱུར་
གཞུང་ཚད་ལྡན་གང་ལས་ཀྱང་མ་བཤད་པའི་ཕྱིར། གཞན་ཡང་། དེའི་སྤང་
བྱར་གྱུར་པའི་རྩ་ལྟུང་ཡོད་པར་ཐལ། དེ་སོ་ཐར་གྱི་སྡོམ་པ་ཡིན་པའི་ཕྱིར།
འདོད་མི་ནུས་ཏེ། འདུལ་བ་ནས་བཤད་པའི་རྩ་ལྟུང་དེ་ལ་བཞི་ཁོ་ནར་གྲངས་
ངེས་པ་གང་ཞིག །དགེ་སློབ་མའི་སྡོམ་པ་འབོགས་པའི་སྦྱོར་དངོས་མཇུག་
གསུམ་གང་དུ་ཡང་རྩ་བ་བཞི་སྤོང་བར་དངོས་སུ་ཁས་མ་བླངས་པའི་ཕྱིར།
གཞན་ཡང་། དགེ་སློབ་མའི་སྡོམ་པ་ལས་ཉམས་པའི་གང་ཟག་དེས་སོ་ཐར་གྱི་
· 52 •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད།
སྡོམ་པ་བླང་དུ་མི་རུང་བར་ཐལ། དེ་སོ་ཐར་གྱི་སྡོམ་པ་ཡིན་པའི་ཕྱིར། འདོད་
མི་ནུས་ཏེ། མདོ་རྩ་བར། བསྟེན་པའི་ཕྱིར་གཞན་ལ་ཁས་བླངས་པ་ན་བསླབ་
པ་འཁྲུགས་པ་ཉིད་དོ། །དེ་ལ་དེ་ཡང་སྦྱིན་པར་བྱ་བ་ཉིད་དོ། །ཞེས་གསུངས་
པའི་ཕྱིར། ཟེར་བ་མི་འཐད་དེ། ཐལ་འགྱུར་དང་པོ་ལ་བསྙེན་གནས་ཀྱི་སྡོམ་
པ་ཆོས་ཅན། དེར་ཐལ། དེའི་ཕྱིར། འདོད་མི་ནུས་ཏེ། ཉིན་ཞག་གཅིག་པའི་
སྡོམ་པ་ཡིན་པའི་ཕྱིར། ཁ་ཅིག །དགེ་སློབ་མའི་སྡོམ་པ་ཇི་སྲིད་འཚོའི་བར་གྱི་
སྡོམ་པ་མ་ཡིན་ཟེར་ན། འོ་ན་ཇི་སྲིད་འཚོ་དང་ཉིན་ཞག་ཏུ། །སྡོམ་པ་ཡང་
དག་བླང་བར་བྱ། །ཞེས་པའི་ཐད་ཀྱི་མཛོད་འགྲེལ་ལས། རིགས་བདུན་ཇི་
སྲིད་འཚོའི་བར་གྱི་སྡོམ་པ་དང་བསྙེན་གནས་ཀྱི་སྡོམ་པ་ཉིན་ཞག་གི་སྡོམ་་་་་
པར་བཤད་པ་མི་འཐད་པར་ཐལ། དགེ་སློབ་མའི་སྡོམ་པ་ཇི་སྲིད་འཚོའི་བར་
གྱི་སྡོམ་པ་མ་ཡིན་པའི་ཕྱིར། གཞན་ཡང་། རྒྱ་ཆེར་འགྲེལ་ལས། དེ་སྤྱད་པའི་
དུས་ནི་ལོ་གཉིས་སོ། །ལོ་གཉིས་ལས་ལྷག་ན་ཡང་དེ་( ༢༥ བ）ཕྱིན་ཆད་བརྟུལ་
ཞུགས་དེ་ཉམས་པར་ཡང་མི་འགྱུར་ལ། དེ་ཕྱིན་ཆད་མི་བསྲུང་བར་བྱ་བ་ཡང་
མ་ཡིན་ནོ། །ཞེས་གསུངས་པ་མི་འཐད་པར་ཐལ། དེ་ལོ་གཉིས་འདས་པ་ན་
གཏོང་བའི་ཕྱིར་རྟགས་ཁས། ཐལ་གྱུར་གཉིས་པ་ལ་དགེ་སློང་མ་མཚན་གྱུར་
པའི་དགེ་སློང་གི་རྒྱུད་ལ་དགེ་སློང་མའི་སྡོམ་པ་ཡོད་པར་ཐལ། དགེ་སློང་མའི་
སྡོམ་པ་མཚན་གྱུར་པས་མི་གཏོང་བའི་ཕྱིར། ཁྱབ་པ་ཁས། གཞན་ཡང་།
རེ་ཞིག་མཚན་ལན་གཉིས་སུ་གྱུར་ཟིན་པའི་དགེ་སློང་གི་རྒྱུད་ཀྱི་དགེ་སློང་གི་་
སྡོམ་པ་ཆོས་ཅན། མཚན་གྱུར་པས་མི་གཏོང་བར་ཐལ། སོ་ཐར་གྱི་སྡོམ་པ་
ཡིན་པའི་ཕྱིར། ཁྱབ་པ་ཁས། རྟགས་སླ། འདོད་ན། དེ་འདྲའི་དགེ་སློང་ཆོས་
ཅན། ཁྱོད་ཀྱི་རྒྱུད་ཀྱི་དགེ་སློང་གི་སྡོམ་པ་དེ་མཚན་གྱུར་པས་གཏོང་བར་ཐལ།
ཁྱོད་མཚན་ལན་གཉིས་སུ་གྱུར་ཟིན་པའི་དགེ་སློང་ཡིན་པའི་ཕྱིར། ཁྱབ་སྟེ།
མཚན་ལན་གསུམ་གྱུར་པ་དགེ་སློང་གི་སྡོམ་པའི་གཏོང་རྒྱུ་ཡིན་པའི་ཕྱིར།
• 53 •



པཎ་ཆེན་བདེ་ལེགས་ཉི་མས་མཛད།
ཐལ་འགྱུར་གསུམ་པ་ལ། དགེ་སློང་མའི་བསླབ་པ་ཕུལ་ནས་བསྙེན་པར་
རྫོགས་པར་བྱར་མི་རུང་བར་ཐལ། བུད་མེད་ཀྱི་རྟེན་ལ་སོ་ཐར་གྱི་སྡོམ་པ་
རིགས་གཅིག་ལན་དུ་མར་སྐྱེ་བ་མི་སྲིད་པའི་ཕྱིར། རྟགས་ཁས། ཐལ་འགྱུར་
བཞི་པ་ལ། འདུལ་བ་ནས་བཤད་པའི་དགེ་སློང་མ་ལ་ཕམ་པ་བརྒྱད་བཤད་པ་
མི་འཐད་པར་ཐལ། འདུལ་བ་ནས་བཤད་པའི་རྩ་ལྟུང་ལ་བཞི་ཁོ་ནར་གྲངས་
ངེས་པའི་ཕྱིར། ཐལ་འགྱུར་ལྔ་པ་ལ། དགེ་བསྙེན་གྱི་སྡོམ་པ་ལ་ས་ཉམས་པའི་
གང་ཟག་དེས་སླར་ཡང་དགེ་བསྙེན་གྱི་སྡོམ་པ་བླང་དུ་མི་རུང་པར་ཐལ། དེ་
སོ་ཐར་གྱི་སྡོམ་པ་ཡིན་པའི་ཕྱིར། ཁྱབ་པ་ཁས། འདོད་མི་ནུས་ཏེ། དགེ་བསྙེན་
གྱི་སྡོམ་པ་བརྒྱད་པ་ལས། སྡོམ་པ་སླར་ཡང་བླང་བར་བྱ། །དེ་འདྲའི་དགེ་
བསྙེན་ཉིད་ལའོ། །ཞེས་གསུངས་པའི་ཕྱིར། །ཞན་ཡང་། ཀུན་པ། ཏུས་ལས། སོ་
སོ་ཐར་པའི་སྡོམ་པས་བསྡུས་པའི་ལས་གང་ཞེ་ན། རིགས་བརྒྱད་དེ་དགེ་སློང་
གི་སྡོམ་པ་དང་། ཞེས་སོགས་གསུངས་པ་མི་འཐད་པར་ཐལ། དགེ་སློབ་མའི་
སྡོམ་པ་སོ་ཐར་གྱི་སྡོམ་( ༢༦ན) པ་མ་ཡིན་པའི་ཕྱིར། གཞན་ཡང༌། དགེ་སློབ་
མའི་སྡོམ་པ་དེ་དགེ་ཚུལ་མ་དང་དགེ་སློང་མ་གཉིས་ཀྱི་བར་དུ་སྦྱིན་པར་བྱ་་་
བའི་བསླབ་ཚིགས་མ་ཡིན་པར་ཐལ། དེ་སོ་ཐར་གྱི་སྡོམ་པ་མ་ཡིན་པའི་ཕྱིར།
འདོད་མི་ནུས་ཏེ། མདོ་རྩ་བར། བུད་མེད་ལ་ནི་དགེ་སློབ་མ་ཞེས་བྱ་བའི་
ཚིགས་གཞན་ཡོད་དོ། །ཞེས་གསུངས་པའི་ཕྱིར། ཁོ་ན་རེ། ཀུན་བཏུས་ལས་ཞི་
གནས་གང་ཞེ་ན། འདི་ལྟ་སྟེ། ནང་ཉིད་ལ་སེམས་འཇོག་པ་དང་། ཞེས་སོགས་
གསུངས་པ་མི་འཐད་པར་ཐལ། སེམས་གནས་དགུ་ཞི་གནས་མ་ཡིན་པའི་
ཕྱིར། འཁོར་གསུམ་ཟེར་ན། མི་མཚུངས་ཏེ། སེམས་གནས་དགུ་པོ་གང་རུང་
ཡིན་ན། ཞི་གནས་མ་ཡིན་དགོས། སོ་ཐར་རིགས་བརྒྱད་པོ་གང་རུང་ཡིན་ན།
སོ་ཐར་གྱི་སྡོམ་པ་མ་ཡིན་མི་དགོས་པའི་ཕྱིར། གཞན་ཡང་། ཚངས་སྤྱོད་ལ་
ཉེར་གནས་ཀྱི་སྡོམ་པ་དེ། དགེ་ཚུལ་མའི་སྡོམ་པ་དང་དགེ་སློང་མའི་སྡོམ་པ་



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད།
གཉིས་ཀྱི་བར་དུ་སྦྱིན་པར་བྱ་བའི་བསླབ་ཚིགས་མ་ཡིན་པར་ཐལ། དེ་སོ་ཐར་
གྱི་སྡོམ་པ་མ་ཡིན་པའི་ཕྱིར། ཁྱབ་པ་ཁས། འདོད་མི་ནུས་ཏེ། བུད་མེད་ལ་
བསླབ་ཚིགས་དྲུག་དང་སྐྱེས་པ་ལ་བསླབ་ཚིགས་བཞིའི་རྣམ་གཞག་འཐད་་་་་
པའི་ཕྱིར་ཟེར་ན། རྟགས་གྲུབ་བོ། ཁ་ཅིག །ཁྱིམ་པའི་རྟེན་ལ་ཡོད་པའི་སྡོམ་པ་
གང་ཞིག །ཉིན་ཞག་གཅིག་གི་བར་དུ་སྤང་བྱ་བརྒྱད་སྤོང་བར་ཁས་ལེན་པ།
བསྙེན་གནས་ཀྱི་སྡོམ་པའི་མཚན་ཉིད། དེ་གང་ཞིག །ཇི་སྲིད་འཚོའི་བར་དུ་
སྤང་བྱ་ལྔ་སྤོང་བར་ཁས་ལེན་པ། དགེ་བསྙེན་གྱི་སྡོམ་པའི་མཚན་ཉིད། སོ་
ཐར་གྱི་སྡོམ་པ་གང་ཞིག །ལོ་གཉིས་ཀྱི་བར་དུ་རྩ་བའི་ཆོས་དྲུག་དང་། རྗེས་
མཐུན་གྱི་ཆོས་དྲུག་སྤོང་བར་ཁས་ལེན་པ། དགེ་སློབ་མའི་སྡོམ་པའི་མཚན་
ཉིད། དེ་གང་ཞིག །ཇི་སྲིད་འཚོའི་བར་དུ་རང་གི་སྤང་བྱའི་གཙོ་བོ་བཅུ་སྤོང་
བར་ཁས་ལེན་པ། དགེ་ཚུལ་གྱི་སྡོམ་པའི་མཚན་ཉིད། དེ་གང་ཞིག །ཇི་སྲིད་
འཚོའི་བར་དུ་གཞན་གནོད་གཞི་བཅས་མཐའ་དག་སྤོང་བར་ཁས་ལེན་པ།
དགེ་སློང་གི་སྡོམ་པའི་མཚན་ཉིད་ཟེར་ན། མཚན་ཉིད་དང་པོ་ལ། སྔ་དྲོ་
བསྙེན་གནས་ཀྱི་སྡོམ་པ་བླངས་ནས། ཕྱི་དྲོ་བསྙེན་པར་རྫོགས་མ་ཐག་པའི་
དགེ་སློང་གི་རྒྱུད་ཀྱི་བསྙེན་གནས་ཀྱི་( ༢༦བ) སྡོམ་པ་ཆོས་ཅན། ཟུར་དང་པོ་
དེར་ཐལ། མཚོན་བྱ་དེའི་ཕྱིར་ཏེ། དེའི་རྒྱུད་ལ་བསྙེན་གནས་ཀྱི་སྡོམ་པ་ཡོད་
པའི་ཕྱིར། དེས་བསྙེན་གནས་ཀྱི་སྡོམ་པ་ཐོབ་པ་གང་ཞིག །དེ་ལ་བསྙེན་གནས་
ཀྱི་སྡོམ་པའི་གཏོང་རྒྱུ་གང་ཡང་མ་བྱུང་བའི་ཕྱིར། རྩ་བར་འདོད་མི་ནུས་ཏེ།
དགེ་སློང་གི་རྒྱུད་ཀྱི་སྡོམ་པ་ཡིན་པའི་ཕྱིར། མཚན་ཉིད་བཞི་པ་ལ་དགེ་ཚུལ་
གྱི་རྒྱུད་ཀྱི་སྡོམ་པ་ཡིན་ན། སྤང་བྱ་བཅུ་སྤོང་བས་ཁྱབ་པར་ཐལ་ལོ། །འདོད་ན།
དེ་ཡིན་ན། མི་ཚངས་སྤྱོད་སྤོང་བས་ཁྱབ་པར་ཐལ་ལོ། །འདོད་ན། དགེ་ཚུལ་
གྱི་རྒྱུད་ཀྱི་སྲོག་གཅོད་སྤོང་བའི་སྤོང་བ་ཆོས་ཅན། དེར་ཐལ། དེའི་ཕྱིར།
འདོད་མི་ནུས་ཏེ། དེའི་རྒྱུད་ཀྱི་སྲོག་གཅོད་སྤོང་བའི་སྤོང་བ་དང་། མི་ཚངས་



པཎ་ཆེན་བདེ་ལེགས་ཉི་མས་མཛད།
སྤྱོད་སྤོང་བའི་སྤོང་བ་གཉིས་རྫས་ཐ་དད་ཡིན་པའི་ཕྱིར་ཏེ། དེ་གཉིས་ལྷན་
ཅིག་འབྱུང་བའི་རྒྱུ་འབྲས་ཡིན་པའི་ཕྱིར་ཏེ། མཛོད་ལས། ལྷན་ཅིག་འབྱུང་
གང་ཕན་ཚུན་འབྲས། །ཞེས་གསུངས་པའི་ཕྱིར། མཚན་ཉིད་ཕྱི་མ་ལ། དགེ་
སློང་གི་སྡོམ་པ་ཡིན་ན། བཅས་རང་གི་ཁ་ན་མ་ཐོ་བ་ཐམས་ཅད་སྤོང བས་
ཁྱབ་པར་ཐལ། དེ་ཡིན་ན། གཞན་གནོད་གཞི་བཅས་ཐམས་ཅད་སྤོང བས་
ཁྱབ་པའི་ཕྱིར། རྟགས་ཁས། འདོད་ན། དེ་ཡིན་ན། ལྟུང་བ་སྡེ་ལྔ་སྤོང་བས་
ཁྱབ་པར་ཐལ་ལོ། །འདོད་ན། ལྔ་སྡེ་བསྙེན་པར་རྫོགས་མ་ཐག་པའི་གནས་
སྐབས་ཀྱི་དགེ་སློང་གི་སྡོམ་པ་ཆོས་ཅན། དེར་ཐལ། དེའི་ཕྱིར་འདོད་ན། ལྟུང་
བ་སྡེ་ལྔའི་བཅས་པ་དང་འབྲེལ་བར་ཐལ་ལོ། །འདོད་ན། ལྔ་སྡེ་བསྙེན་པར་
རྫོགས་མ་ཐག་པའི་གནས་སྐབས་སུ་ལྟུང་བ་སྡེ་ལྔའི་བཅས་པ་མཛད་ཟིན་་་་་་
པར་ཐལ། འདོད་པའི་ཕྱིར། ཁོ་ན་རེ། དགེ་སློང་གི་སྡོམ་པ་ལ་གོང་གི་དེས་མ་
ཁྱབ་ཀྱང་། བཅས་ལྡན་དགེ་སློང་གི་སྡོམ་པ་ལ་དེས་ཁྱབ་བོ་ཞེ་ན། ལྟུང་བ་
སྡེ་ལྔའི་བཅས་པ་བྱུང་ལ་མ་རྫོགས་པའི་གནས་སྐབས་ཀྱི་དགེ་སློང་གི་སྡོམ་པ་་
ཆོས་ཅན། དེར་ཐལ། དེའི་ཕྱིར། འདོད་ན། དེ་ལྟུང་བ་སྡེ་ལྔའི་བཅས་པ་དང་
འབྲེལ་བར་ཐལ་ལོ། །འདོད་ན། དེའི་དུས་སུ་ལྟུང་བ་སྡེ་ལྔའི་བཅས་པ་རྫོགས་
ཟིན་པར་ཐལ་ལོ། ཁ་ཅིག །བཅས་པ་ཡོངས་རྫོགས་ཀྱི་དགེ་སློང་གི་སྡོམ་པ་
ཡིན་ན། ལྟུང་བ་སྡེ་ལྔ་སྤོང་བས་ཁྱབ་ཟེར་ན། དེ་ལ་ཁ་ཅིག །སྟོན་པ་ཤཱཀྱ་ཐུབ་
པའི་རྒྱུད་ཀྱི་དགེ་སློང་གི་སྡོམ་( ༢༧ན）པ་ཆོས་ཅན། དེར་ཐལ། དེའི་ཕྱིར།
འདོད་མི་ནུས་ཏེ། དེ་སྤངས་ཟིན་པའི་ཕྱིར་ཟེར་ན། ལུགས་ཕྱི་མ་མི་འཐད་དེ།
སྟོན་པ་ཤཱཀྱ་ཐུབ་པའི་རྒྱུད་ལ་སྤོང་འདུན་འཁོར་བཅས་ཀྱི་ཚུལ་ཁྲིམས་མེད་་་
པར་ཐལ། དེའི་རྒྱུད་ལ་ལྟུང་བ་སྡེ་ལྔ་སྤོང་བའི་སྡོམ་པ་མེད་པའི་ཕྱིར། རྟགས་
ཁས། འདོད་མི་ནུས་ཏེ། དེའི་རྒྱུད་ལ་དགེ་སློང་གི་སྡོམ་པ་ཡོད་པའི་ཕྱིར། ཁ་
ཅིག །བྱེ་བྲག་སྨྲ་བའི་ལུགས་ལ། དགེ་བསྙེན། དགེ་ཚུལ། དགེ་སློང་གི་སྡོམ་པ་
• 56 •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད།
གསུམ་རིམ་གྱིས་བླངས་པའི་གང་ཟག་གི་རྒྱུད་ཀྱི་སྡོམ་གསུམ་རྫས་ཐ་དད་པ་་་
ཡིན་ལ། ཐེག་ཆེན་པའི་ལུགས་ལ་དེ་གསུམ་རྫས་གཅིག་ཡིན་ནོ། །ཞེས་ཟེར། འོ་
ན། ཐེག་ཆེན་པ་གཞིར་བཞག་ལ་དེའི་སྡོམ་པ་གསུམ་ཆོས་ཅན། རྫས་ཐ་དད་
ཡིན་པར་ཐལ། རྒྱུ་རྐྱེན་རྫས་ཐ་དད་ལས་སྔ་ཕྱི་རིམ་ཅན་དུ་སྐྱེས་པའི་ཕྱིར་ཏེ།
དེ་གསུམ་ལེན་པའི་ཆོ་ག་ལ་མི་འདྲ་བའི་ཁྱད་པར་དུ་མ་ཡོད་པའི་ཕྱིར། ཁོ་ན་
རེ། གང་ཟག་གཅིག་གི་རྒྱུད་ལ་སྤྱོང་བའི་སེམས་པ་རིགས་མཐུན་རྫས་ཐ་དད་
པ་གསུམ་ཅིག་ཅར་དུ་སྐྱེ་བ་སྲིད་པར་ཐལ། དེ་འདྲའི་གང་ཟག་གི་རྒྱུད་ཀྱི་
སྲོག་གཅོད་སྤོང་བའི་སྤོང་བ་གསུམ་རྫས་ཐ་དད་ཡིན་པའི་ཕྱིར་ཏེ། དེའི་རྒྱུད་
ཀྱི་སྡོམ་པ་གསུམ་རྫས་ཐ་དད་པ་ཡིན་པའི་ཕྱིར། རྩ་བར་འདོད་ན། སེམས་
ཅན་རྣམས་ནི་རྣམ་པར་ཤེས་པའི་རྒྱུན་རེ་རེ་བའོ། །ཞེས་གསུངས་པ་མི་འཐད་
པར་ཐལ་ལོ། །ཟེར་ན་འདིར་མ་ཁྱབ། ཁ་ཅིག །དགེ་སློང་ཕ་མའི་སྡོམ་པ་རྫས་
ཐ་དད་ཡིན་ལ། དེ་བཞིན་དུ་དགེ་ཚུལ་ཕ་མ་སོགས་ཀྱི་སྡོམ་པ་ཡང་རྫས་ཐ་
དད་ཡིན། ཞེས་ཟེར། དེ་ལ་ཁ་ཅིག །དགེ་སློང་མ་མཚན་གྱུར་ནས་དགེ་སློང་
ཕར་གྱུར་པའི་ཚེ་མིང་འཕོ་བ་ཙམ་ཡིན་གྱི། སྡོམ་པའི་རྫས་མི་འཕོས་པ་མ་
ཡིན་པར་ཐལ། དགེ་སློང་ཕ་མའི་སྡོམ་པ་རྫས་ཐ་དད་ཡིན་པའི་ཕྱིར། འདོད་
ན། མཛོད་ལས། མཚན་ལས་མིང་ནི་འཕོ་ཕྱིར་དང་། །ཞེས་གསུངས་པ་མི་
འཐད་པར་ཐལ་ལོ། །གཞན་ཡང་། སོ་ཐར་གྱི་སྡོམ་པ་རྫས་ཀྱི་སྒོ་ནས་བཞིར་
འདུ་བ་མ་ཡིན་པར་ཐལ། དམ་བཅའ་འཐད་པའི་ཕྱིར། འདོད་ན། མཛོད་ལས།
རྫས་སུ་རྣམ་པ་བཞི་ཡིན་ནོ། །ཞེས་གསུངས་པ་མི་འཐད་པར་ཐལ་ལོ། །ཞེས་
ཟེར། དེའི་ལན་( ༢༧བ） ལ་ཁ་ཅིག །དགེ་སློང་མ་མཚན་གྱུར་པའི་དགེ་སློང་གི་
སྡོམ་པ་དེ་ཡང་དགེ་སློང་མའི་སྡོམ་པ་དང་རྫས་གཅིག་ཡིན་པར་ཐལ། དགེ་
སློང་ཕ་མའི་སྡོམ་པ་རྫས་གཅིག་ཡིན་པའི་ཕྱིར། འདོད་མི་ནུས་ཏེ། དགེ་སློང་
མའི་སྡོམ་པ་དེའི་སྐལ་མཉམ་གྱི་རྒྱུ་ཡིན་པའི་ཕྱིར་ཏེ། དེ་དེའི་རིགས་འདྲ་སྔ་
，37 •



པཎ་ཆེན་བདེ་ལེགས་ཉི་མས་མཛད།
མ་ཡིན་པའི་ཕྱིར། ཁྱབ་སྟེ། མཛོད་ལས། སྐལ་མཉམ་རྒྱུ་ནི་འདྲ་བའོ། །ཞེས་
གསུངས་པའི་ཕྱིར། གཞན་ཡང་། དགེ་སློང་ཕ་མའི་སྡོམ་པ་ཆོས་ཅན། རྫས་ཐ་
དད་ཡིན་པར་ཐལ། རྒྱུ་རྐྱེན་རྫས་ཐ་དད་ལས་སྔ་ཕྱི་རིམ་ཅན་དུ་སྐྱེས་པའི་
ཕྱིར། གཞན་ཡང་། དགེ་སློང་མ་བསླབ་པ་ཕུལ་ནས། དགེ་ཚུལ་མར་གནས་པ་
མི་སྲིད་པར་ཐལ། དགེ་སློང་ཕ་མའི་སྡོམ་པ་རྫས་གཅིག་ཡིན་པའི་ཕྱིར། ཞེས་
གསུངས། ཁ་ཅིག །ངེས་འབྱུང་གི་ཚུལ་ཁྲིམས་ཡིན་ན། སོ་ཐར་གྱི་ཚུལ་ཁྲིམས་
ཡིན་པས་ཁྱབ་ཟེར་ན། ལྷའི་རྟེན་ལ་སོ་ཐར་གྱི་ཚུལ་ཁྲིམས་ཡོད་པར་ཐལ།
དེའི་རྟེན་ལ་ངེས་འབྱུང་གི་ཚུལ་ཁྲིམས་ཡོད་པའི་ཕྱིར། མ་གྲུབ་ན། དེར་ཐལ་
དེའི་རྟེན་ལ་ངེས་འབྱུང་གི་བསམ་པས་ཟིན་པའི་ཚུལ་ཁྲིམས་ཡོད་པའི་ཕྱིར།
དེའི་རྟེན་ལ་བྱང་སེམས་ཀྱི་ཚུལ་ཁྲིམས་ཡོད་པའི་ཕྱིར། འདོད་ན། ལྷའི་སོ་ཐར་
གྱི་ཚུལ་ཁྲིམས་ཡོད་པར་ཐལ་ལོ། །འདོད་ན། ལྷའི་དགེ་སློང་ཡོད་པར་ཐལ་ལོ།
ཁ་ཅིག །སོ་ཐར་གྱི་ཚུལ་ཁྲིམས་ཡིན་ན། སོ་ཐར་གྱི་སྡོམ་པ་ཡིན་ང་ས་ཁྱབ་ཟེར་
ན། བར་མ་རབ་བྱུང་གི་ཚུལ་ཁྲིམས་ཆོས་ཅན། དེར་ཐལ། དེའི་ཕྱིར་ཏེ། རབ་
བྱུང་གི་ཚུལ་ཁྲིམས་ཡིན་པའི་ཕྱིར། འདོད་ན། བཀག་ཟིན། ཁ་ཅིག། །སོ་ཐར་གྱི་
སྡོམ་པར་འགྱུར་བ་ལ་ལེན་དུས་ངེས་འབྱུང་གི་བསམ་པས་ངེས་པར་ཟིན་མི་་་
དགོས་ཏེ་ལུང་གཞི་ལས། ཀུན་དགའ་བོའི་ཚ་བོ་གཉིས་དང་། ཕྲན་ཚེགས་ལས།
མཛེས་དགའ་དང་། རྣམ་འབྱེད་ལས། འཆར་ཀ་ཉེར་སྡེ་རྣམས་ཀྱི་རྒྱུད་ལ་སྡོམ་
པ་ལེན་དུས་ངེས་འབྱུང་གི་བསམ་པ་མེད་ཀྱང་སྡོམ་པ་སྐྱེས་པར་བཤད་པའི་་
ཕྱིར། དེ་རྣམས་ཀྱི་རྒྱུད་ལ་སྡོམ་པ་ལེན་དུས་ངེས་འབྱུང་གི་བསམ་པ་མེད་དེ།
ཀུན་དགའ་བོའི་ཚ་བོ་གཉིས་ལྟོ་ཕྱིར་རབ་ཏུ་བྱུང༌། འཆར་ཀ་དང་མཛེས་
དགའ་སྟོན་པའི་ངོ་མ་ཆོག་པར་རབ་ཏུ་བྱུང་། ཉེར་སྡེ་སྲོག་འཚོ་བའི་ཕྱིར་
རབ་ཏུ་བྱུང་བའི་ཕྱིར་ཟེར་བ་མི་འཐད་དེ། སོ་ཐར་གྱི་ ༢ ༨ ན）སྡོམ་པ་ལེན་པ་
ལ་མངོན་དུ་ཕྱོགས་པའི་ཀུན་དགའ་བོའི་ཚ་བོ་གཉིས་ཆོས་ཅན། ཁྱོད་ཀྱི་རྒྱུད་
.58 .



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད།
ལ་ངེས་འབྱུང་གི་བསམ་པ་ཡོད་པར་ཐལ། ཁྱོད་སྲིད་པ་ཐ་མ་པའི་གང་ཟག་
ཡིན་པའི་ཕྱིར། གཞན་ཡང་། ལུང་གཞི་ལས་འཆར་ཀ་རང་ཉིད་དད་པས་ཀྱང་
རབ་ཏུ་བྱུང་། ཞེས་དང༌། ཕྲན་ཚེགས་འགྲེལ་པ་ལས། བཅོམ་ལྡན་འདས་ཀྱི་
ཞབས་དྲུང་དུ་ཉེ་བར་འཁོད་པ་ན། དེའི་སེམས་འདོད་ཆགས་ཀྱིས་ཀུན་ནས་
བསླངས་པ་བཟློག་པ་དང་། དགེ་བའི་སེམས་མངོན་དུ་གྱུར་པ་ཡིན་པས། དགེ་
བའི་སེམས་དང་སྡོམ་པ་སྐྱེ་བ་ལ་འགལ་བ་མེད་དོ། །ཞེས་གསུངས་པ་མི་
འཐད་པར་ཐལ། འཆར་ཀ་དང་མཛེས་དགའ་གཉིས་སྟོན་པའི་ངོ་མ་ཆོག་པ་
ཁོ་ནས་རབ་ཏུ་བྱུང་བའི་ཕྱིར། དེས་ན་སོ་ཐར་གྱི་སྡོམ་པར་འགྱུར་བ་ལ་ལེན་
དུས་སུ་ངེས་འབྱུང་གི་བསམ་པས་ཟིན་པ་ངེས་པར་དགོས་སོ། །བྱས་པ་ལ་ཁོ་
ན་རེ། ངེས་འབྱུང་གི་བསམ་པ་རྒྱུད་ལྡན་གྱི་ཕྱི་རོལ་པ་ཡོད་པར་ཐལ། སོ་ཐར་
གྱི་སྡོམ་པ་རྒྱུད་ལ་སྐྱེ་ཁ་མའི་ཕྱི་རོལ་པ་ཡོད་པའི་ཕྱིར་ཏེ། དགེ་བསྙེན་གྱི་སྡོམ་
པ་རྒྱུད་ལ་སྐྱེ་ཁ་མའི་དེ་ཡོད་པའི་ཕྱིར་ཏེ། དེ་དགེ་བསྙེན་ཉིད་དུ་བྱས་པའི་
ལས་ཀྱི་མཐའ་ཅན་དེ་ལ་དགེ་འདུན་གྱི་ལས་ཀྱིས་གནས་པ་ལ་ཟླ་བ་བཞིར་་་་
གནས་པར་བྱའོ། །ཞེས་གསུངས་པའི་ཕྱིར་ན་འདིར་མ་ཁྱབ། རྩ་བར་འདོད་ན་
དཀོན་མཆོག་གསུམ་ལ་སྐྱབས་སུ་སོང་བའི་ཕྱི་རོལ་པ་ཡོད་པར་ཐལ་ལོ། །ཟེར་
ན། འོ་ན། སྐྱབས་འགྲོའི་སྡོམ་པ་རྒྱུད་ལྡན་གྱི་ཕྱི་རོལ་པ་ཡོད་པར་ཐལ། སོ་
ཐར་གྱི་སྡོམ་པ་རྒྱུད་ལ་སྐྱེ་ཁ་མའི་དེ་ཡོད་པའི་ཕྱིར། ཁྱབ་སྟེ། མཛོད་འགྲེལ་
ལས། སྐྱབས་སུ་འགྲོ་བ་ཉིད་ནི་སྡོམ་པ་ཡང་དག་པར་བླངས་པ་ཐམས་ཅད་ལ་
སྒོར་གྱུར་པའོ། །ཞེས་གསུངས་པའི་ཕྱིར།
• 59 •



པཎ་ཆེན་བདེ་ལེགས་ཉི་མས་མཛད།
ཁ༥ འཇུག་པའི་ཡན་ལག་དགོས་འབྲེལ་སྐབས་ཀྱི་
རྩོད་སྤོང་།
༈ རྩོད་པ་སྤོང་བ་ལ། ཁོ་ན་རེ། བསྟན་བཅོས་འདིས་ལྷག་པ་ཚུལ་ཁྲིམས་ཀྱི་
བསླབ་པ་བརྗོད་བྱའི་གཙོ་བོར་བྱེད་པ་མ་ཡིན་པར་ཐལ། འདིས་ལྷག་པ་ཚུལ་
ཁྲིམས་ཀྱི་བསླབ་པ་ངོ་བོའི་སྒོ་ནས་དངོས་སུ་མ་བསྟན་པའི་ཕྱིར་ཏེ། འདིས་
ལྷག་པ་ཚུལ་ཁྲིམས་ཀྱི་བསླབ་པའི་མཚན་ཉིད་དང་( ༢༨ བ)དབྱེ་བ་སོགས་་་་་་
དངོས་སུ་མ་བསྟན་པའི་ཕྱིར། ཞེ་ན། སྐྱོན་མེད་དེ། བསྟན་བཅོས་འདིས་ལྷག་
པ་ཚུལ་ཁྲིམས་ཀྱི་བསླབ་པའི་ངོ་བོ་དངོས་སུ་མ་བསྟན་ཀྱང་དེའི་རྣམ་གཞག་་་
རྒྱས་པར་བསྟན་པའི་ཕྱིར་ཏེ། འདིར་སྡོམ་པ་མ་ཐོབ་པ་འཐོབ་པར་བྱེད་པའི་
ཐབས། ཐོབ་པ་མི་ཉམས་པར་སྲུང་བར་བྱེད་པའི་ཐབས། ཉམས་ན་ཕྱིར་
བཅོས་པའི་ཐབས་རྣམས་དངོས་སུ་རྒྱས་པར་བསྟན་པའི་ཕྱིར། ཁོ་ན་རེ།
བསྟན་བཅོས་འདིར་ལྷག་པ་ཚུལ་ཁྲིམས་ཀྱི་བསླབ་པ་ལུང་སྡེ་བཞི་ནས་འབྱུང་
བ་སྟོན་ནམ་མི་འབྱུང་བ་སྟོན། དང་པོ་ལྟར་ན། འདི་བརྩམས་པ་ལ་དགོས་པ་
མེད་པར་ཐལ། འདི་ལུང་སྡེ་བཞི་དང་ཟློས་པའི་སྐྱོན་ཡོད་པའི་ཕྱིར་ཏེ། འདིས་
ལྷག་པ་ཚུལ་ཁྲིམས་ཀྱི་བསླབ་པ་ལུང་སྡེ་བཞི་ནས་འབྱུང་བ་དེ་དག་སྟོན་པའི་
ཕྱིར། གཉིས་པ་ལྟར་ན། བསྟན་བཅོས་འདི་བསྟན་བཅོས་རྣམ་དག་མ་ཡིན་
པར་ཐལ། འདིས་ལྷག་པ་ཚུལ་ཁྲིམས་ཀྱི་བསླབ་པ་ལུང་སྡེ་བཞི་ནས་མི་འབྱུང་
བ་སྟོན་པའི་ཕྱིར། ཞེ་ན། འདིས་ལྷག་པ་ཚུལ་ཁྲིམས་ཀྱི་བསླབ་པ་ལུང་སྡེ་བཞི་
ནས་འབྱུང་བ་སྟོན་ཀྱང་ཟློས་སྐྱོན་མེད་དེ། བསྟན་བཅོས་འདི་བརྩམས་པ་ལ་
དགོས་པ་ཁྱད་པར་ཅན་ཡོད་པའི་ཕྱིར་ཏེ། མ་རྟོགས་པ་རྟོགས་པའི་དགོས་པ།
ལོག་རྟོགས་སེལ་བའི་དགོས་པ། མདོར་བསྡུས་པ་ལ་དགའ་བའི་བསམ་པ་
སྐོང་བའི་དགོས་པ་རྣམས་སུ་ཡོད་པའི་ཕྱིར། དང་པོ་གྲུབ་སྟེ། རྩ་འགྲེལ་དུ་མ་
• 60 •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད།
རྟོགས་པ་རྟོགས་པའི་དགོས་པ། རྗེས་བཅས་སུ་མ་རྟོགས་པ་རྟོགས་པའི་
དགོས་པ། རུང་མཐུན་དུ་མ་རྟོགས་པ་རྟོགས་པའི་དགོས་པ། ཚིག་གཞན་གྱིས་
དོན་གཞན་བསྟན་པ་མ་རྟོགས་པ་རྟོགས་པའི་དགོས་པ་རྣམས་སུ་ཡོད་པའི་་་་
ཕྱིར། དང་པོ་གྲུབ་སྟེ། ལུང་དུ། གཞི་རྣམ་འབྱེད། ཕྲན་ཚེགས། ཞུ་བ་སོགས་ཀྱི་
གོ་རིམས་འཁྲུགས་པ་ལྟ་བུར་སྣང་བ་ལས། འདིར་གཞིའི་སྐབས་སུ་དང་པོར་
གཞི། དེའི་རྗེས་ཕྲན་ཚེགས། དེའི་རྗེས་ཞུ་བ་སོགས་བསྟན་པས། གཞི་རྩ་བ།
ཕྲན་ཚེགས་འགྲེལ་པ། ཞུ་བ་འགྲེལ་བཤད་ལྟ་བུར་རྟོགས་པའི་དགོས་པ་ཡོད།
རྣམ་འབྱེད་ཀྱི་སྐབས་སུ་དང་པོར་རྣམ་འབྱེད། དེ་རྗེས་ཕྲན་ཚེགས། དེ་རྗེས་ཞུ་
བ་སོགས་བསྟན་པས། རྣམ་འབྱེད་རྩ་བ། ཕྲན་ཚེགས་འགྲེལ་པ། ཞུ་བ་འགྲེལ་
བཤད་ལྟ་བུར་རྟོགས་པའི་དགོས་པ་ཡོད་པའི་ཕྱིར། （ ༢༩ ན）རྗེས་བཅས་སུ་མ་
རྟོགས་པ་རྟོགས་པའི་དགོས་པ་ཡོད་དེ། ལུང་དུ་སྒྲུབ་པའི་རྗེས་སུ་སྒྲུབ་པ་
གནང་བའི་རྗེས་སུ་གནང་བ་དགག་པའི་རྗེས་སུ་དགག་པ་བཅས་པ་སོགས་་་
ཟློས་པ་ལྟ་བུ་དང༌། སྒྲུབ་པ་དང་གནང་བའི་རྗེས་སུ་དགག་པ་དང༌། དགག་
པའི་རྗེས་སུ་སྒྲུབ་པ་གནང་བ་སོགས་འགལ་བ་ལྟ་བུར་སྣང་བ་ལས། འདིར་
གཙོ་ཆེ་བའི་སྒོ་ནས་བསྟན་པས། བདེ་བླག་ཏུ་རྟོགས་ནུས་པའི་ཕྱིར། དཔེར་ན།
ལུང་ལས། དང་པོར་བྲན་རབ་ཏུ་བྱུང་བར་གནང་ནས། དེ་ལ་ཉེས་དམིགས་
གཟིགས་ཏེ། ཕྱིས་དེ་དགག་པ་གཉིས་ལས། ཕྱི་མ་གཙོ་ཆེ་བས་འདིར་བཀོལ་བ་
བྲན་དང་སྦྱར་ནས་བཤད་པ་བཞིན་ནོ། །རུང་མཐུན་དུ་མ་རྟོགས་པ་རྟོགས་
པའི་དགོས་པ་ཡོད་དེ། ལུང་དུ་ཆོས་འགའ་ཞིག་གཞི་གཅིག་ཁོ་ན་ལ་སྦྱར་ནས་
བཤད་ཀྱང་འདིར་སྤྱིར་བཤད་པས། གཞི་གཞན་ལ་སྦྱར་ཡང་བདེ་བླག་ཏུ་
རྟོགས་ནུས་པའི་ཕྱིར། དཔེར་ན། ལུང་དུ་བསླབ་པ་མ་ཕུལ་བ་བསླབ་པ་ཉམས་
པར་མ་བྱས་པ། མི་ཚངས་པར་སྤྱོད་པ་འཁྲིག་པའི་ཆོས་བསྟེན་ན། ཐ་ན་དུད་
འགྲོའི་སྐྱེ་གནས་སུ་སྐྱེས་པ་ཡང་རུང་སྟེ། དགེ་སློང་དེ་ཡང་ཕམ་པར་འགྱུར་བ་
·
6 1，



པཎ་ཆེན་བདེ་ལེགས་ཉི་མས་མཛད།
ཡིན་གྱི། གནས་པར་མི་བྱའོ། །ཞེས་བསླབ་པ་མ་ཕུལ་བ་མི་ཚངས་སྤྱོད་ཁོ་ན་
དང་སྦྱར་ནས་བཤད་ཀྱང་། འདིར་སྤྱིར་བསྟན་པས་མ་བྱིན་ལེན་སོགས་ལ་
ཡང་། རུང་མཐུན་སྦྱར་བ་བདེ་བླག་ཏུ་རྟོགས་པ་བཞིན་ནོ། །ཚིག་གཞན་གྱིས་
དོན་གཞན་བསྟན་པས་མ་རྟོགས་པ་རྟོགས་པའི་དགོས་པ་ཡོད་དེ། ལུང་དུ་
ཁྱམས་སུ་རྣལ་འབྱོར་བསྒོམ་པར་མི་བྱའོ། གནས་ཁང་དང་སྒོ་ཁང་དང༌།
དགོན་པར་རྣལ་འབྱོར་བསྒོམ་པར་མི་བྱའོ། །ཞེས་གསུངས་ང་ ་ལ་དེ་དག་ཏུ་
རྣལ་འབྱོར་བསྒོམ་པར་མི་བྱ་ན། རྣལ་འབྱོར་སྒོམ་པའི་གནས་ཁང་གཞན་མི་
རྙེད་པས། དེའི་དོན་སློབ་དཔོན་གྱིས། སྤྱོད་ཡུལ་དུ་ཞུགས་པས་རྣལ་འབྱོར་
བསྒོམ་པར་མི་བྱའོ། །མངོན་པར་འདུ་བར་ཡང་མི་བྱའོ། །རྣམ་པར་གཡེང་
བར་བྱེད་པ་དང་གཏུམ་པོ་དང་གྱ་ཚོམ་པ་དག་ཡོངས་སུ་སྤང་བར་རིགས་སོ། །
ཞེས་མི་མང་པོ་མངོན་པར་འདུ་བའི་ཁྱམས་དང་། ཅ་ཅོ་ལ་སོགས་པས་རྣམ་
པར་གཡེང་བའི་གནས་ཁང་དང་། ཆོམ་རྐུན་པ་( ༢༩ བ) དང་། སེང་གེ་ལ་
སོགས་པ་སྲོག་ཆགས་གཏུམ་པོ་ཡོད་པའི་དགོན་པ་དང་། ཀྱལ་ཀ་ཅན་སོགས་
གྱ་ཚོམ་བྱེད་པ་ཡོད་པའི་ས་ཕྱོགས་སུ་རྣལ་འབྱོར་བསྒོམ་པར་མི་བྱའོ། །ཞེས་
པའི་དོན་དུ་བསྟན་པ་ལྟ་བུའོ། །ལོག་རྟོག་སེལ་བའི་དགོས་པ་ཡོད་དེ། སྤྱིར་
འདུལ་བའི་མདོ་ཀུན་གྱི་ལོག་རྟོག་སེལ་ལ། ཁྱད་པར་དུ་སྡོམ་པ་མ་ཐོབ་པ་
འཐོབ་པར་བྱེད་པའི་སྐབས་སུ་གསོལ་བའི་འོག་ཏུ་ཡང་རུང་ངོ༌། །ཞེས་དང་།
ཐོབ་པ་མི་ཉམས་པར་སྲུང་བའི་སྐབས་སུ། དེར་ཕྱིས་དབྱུང་སྙམ་པའི་བློ་གྲོས་
གང་ཡིན་པ་དེ་ནི་བསྐུར་བའིའོ། །ཞེས་དང༌། ཉམས་ན་ཕྱིར་བཅོས་པའི་
སྐབས་སུ། དེ་ལ་ཁ་ཅིག་ནན་ཏུར་གྱི་ཚུལ་གྱིས་བསྟན་ནོ། །དེ་ནི་མི་བཟང་སྟེ་
མདོ་སྡེ་དང་འགལ་བའི་ཕྱིར་རོ། །ཞེས་པ་རྣམས་ཀྱིས་ལོག་རྟོག་སེལ་བར་བྱེད་
པའི་ཕྱིར། མདོར་བསྡུས་ལ་དགའ་བའི་བསམ་པ་སྐོང་བའི་དགོས་པ་ཡོད་དེ།
དབང་པོ་རྣོན་པོ་ཚིག་ཉུང་ངུས་དོན་རྒྱ་ཆེན་པོ་རྟོགས་པར་འདོད་པ་དང་།
( ༢༩ བ
• 62 ，



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད།
དབང་པོ་རྟུལ་པོ་ཚིག་རྒྱས་པ་འཛིན་མི་ནུས་པ་རྣམས་རྗེས་སུ་བཟུང་བའི་་་་་
ཆེད་དུ་འདིར་ཚིག་ཉུང་ངུའི་སྒོ་ནས་དོན་སྡུད་པར་བསྟན་པའི་ཕྱིར། ཁོ་ན་རེ།
ལམ་ཟག་མེད་བསྟན་བཅོས་འདིའི་ཉིང་དགོས་ཡིན་ནམ་མིན། དང་པོ་ལྟར་
ན། རྒྱ་ཆེར་འགྲེལ་ལས། ཅིའི་ཕྱིར་ཟག་པ་མེད་པའི་ལམ་ཞེས་སོགས་དང་
འགལ། གཉིས་པ་ལྟར་ན། ཕྲན་ཚེགས་འགྲེལ་པ་ལས། སྡུག་བསྔལ་ལ་ཆོས་
ཤེས་པའི་བཟོད་པ་ནས་ཞེས་སོགས་དང་འགལ་ལོ། །ཞེ་ན། ལུང་དང་པོ་ལམ་
ཟག་མེད་མཐར་ཐུག་གི་ཉིང་དགོས་མ་ཡིན་པ་ལ་དགོངས། གཉིས་པས་ལམ་
ཟག་མེད་གནས་སྐབས་གྱི་ཉིང་དགོས་ཡིན་པ་ལ་དགོངས་པས་སྐྱོན་མེད་དོ། །
ཁོ་ན་རེ། ལྷག་མེད་མྱང་འདས་བསྟན་བཅོས་འདི་ལ་དེ་བྱུང་དུ་འབྲེལ་བར་
ཐལ། དེ་འདིའི་ཉིང་དགོས་གང་ཞིག །བསྟན་བཅོས་འདིའི་ཉིང་དགོས་སོགས་
ཆོས་བཞིའི་འབྲེལ་བ། དེ་བྱུང་གི་འབྲེལ་བར་རྒྱ་ཆེར་འགྲེལ་ལས་གསུངས་
པའི་ཕྱིར། འདོད་ན། ལྷག་མེད་མྱང་འདས་འདུས་བྱས་ཡིན་པ་ཐལ་ལོ། །ཟེར་
ན་སྐྱོན་མེད་དེ། ལྷག་མེད་མྱང་འདས་དང་དེའི་ཐོབ་པ་གཉིས་ཀ་ཉིང་དགོས་
ཡིན་པས། ལྷག་མེད་མྱང་འདས་ཀྱི་ཐོབ་པ་འདི་ལ་དེ་བྱུང་དུ་འབྲེལ་བ་ལ་
དགོངས་པའི་ཕྱིར། །
ཀ༢ བསྟན་བཅོས་ཀྱི་ལུས་དངོས་བཤད་པ།
ཁ༡ སློབ་པ་པོའི་རྟེན་གང་ཟག་དང་བཤད་པ།
ག༡ གཞིའི་སྐབས་ནས་འབྱུང་བ།
ང༡ སྔོན་གྱི་ཆོ་ག་བཤད་པ།
༈ གཉིས་པ་ལ་གཉིས། སློབ་པ་པོའི་རྟེན་( ༣༠ ན）གྱི་གང་ཟག་དང༌། དེས་
བསླབ་པར་བྱ་བའི་བསླབ་བྱ་བསྟན་པའོ། །དང་པོ་ལ་གསུམ། གཞིའི་སྐབས་
ནས་འབྱུང་བ་དང༌། ཕྲན་ཚེགས་ཀྱི་སྐབས་ནས་འབྱུང་བ་དང་། ཞུ་བའི་
• 63



པཎ་ཆེན་བདེ་ལེགས་ཉི་མས་མཛད།
སྐབས་ནས་འབྱུང་བའོ། །དང་པོ་ལ་སྔོན་ཆོག་དང་ད་ཆོག་གཉིས་ལས། དང་
པོ་འཆད་པ་ལ། དགེ་འདུན་ཐམས་ཅད་འདུས་པ་ན་ཆ་ལུགས་འདི་བཞིན་
བྱས་རྒན་རིམ་ལ་ཕྱག་འཚལ་ཏེ། ཐལ་མོ་སྦྱར་ཙོག་ཙོག་པུར་འདུག་ཅིང་
གསོལ་བ་བཏབ་པར་གྱུར་པ་གསུམ་དང༌། གསོལ་བ་དང་ངཞིའི་ལས་ཀྱི་
གཅིག་ཅར་རབ་ཏུ་བྱུང་བ་དང༌། བསྙེན་པར་རྫོགས་པ་ཉེ་བར་བསྒྲུབ་ང་ར་
གྱུར་པ་ལྟ་བུ་ནི་སྔོན་གྱི་ཆོ་གའོ། །ཞེས་པའི་གཞུང་འདི་བྱུང༌། འདི་ལ་བཞི།
མཚམས་སྦྱར། བསྡུས་དོན། ཚིག་དོན། བསྙེན་པར་རྫོགས་པའི་རྣམ་གཞག་
བཤད་པའོ། །དང་པོ་ནི། ངེས་པར་འབྱུང་བའི་ཚུལ་ཁྲིམས་ཀྱི་ད་བང་དུ་ངུས་
ཏེ། བསྟན་བཅོས་འདི་བརྗོད་བྱ་ངེས་འབྱུང་གི་ཚུལ་ཁྲིམས་བསྟན་་པའི་དངང་
དུ་བྱས་ནས་བརྩམས་ན། དེ་སྟོན་ཚུལ་དེ་ཇི་ལྟ་བུ་སྙམ་ན། སྡོམ་པ་མ་ཐོབ་པ་
འཐོབ་པར་བྱེད་པའི་རབ་བྱུང་གི་གཞི་དང་པོར་བརྗོད་པར་བྱ་སྟེ། འོག་ནས་
འབྱུང་བའི་བསླབ་པའི་གཞི་མཐའ་དག་ཀྱང་རབ་བྱུང་རྣམས་ཀྱི་ཡིན་གྱི།
ཁྱིམ་པ་རྣམས་ཀྱི་མ་ཡིན་པའི་ཕྱིར། སྤོང་བ་བདུན་གྱི་སོ་ཐར་གྱི་སྡོམ་པ་ཡང་
རབ་བྱུང་ཁོ་ནའི་ཡིན་ཏེ། ལུང་གཞི་ལས་ཀྱང་། རབ་བྱུང་གསོ་སྦྱོང་གཞི་དང་
ནི། །ཞེས་སོགས་དང་པོར་རབ་བྱུང་གི་གཞི་བསྟན་པའི་ཕྱིར་ཏེ། རྒྱ་ཆེར་
འགྲེལ་ལས། ད་ནི་དང་པོར་རབ་ཏུ་བྱུང་བའི་གཞི་བརྗོད་པར་བྱ་སྟེ། བསླབ་
པའི་གཞི་རྣམ་པར་བཞག་པ་མཐའ་དག་ནི་རབ་ཏུ་བྱུང་བ་རྣམས་ཁོ་ནའི་་་་་
ཡིན་པར་གསུངས་ཀྱི་ཁྱིམ་པ་རྣམས་ཀྱི་མ་ཡིན་པའི་ཕྱིར་རོ། །སྤོངས་བདུན་
ཞེས་བྱ་བ་ནི་སོ་སོར་ཐར་པའི་སྡོམ་པ་ཡང་དེ་དག་ཁོ་ནའི་ཡིན་ནོ། །འདུལ་བ་
གཞི་ལས་ཀྱང་། དང་པོར་རབ་ཏུ་བྱུང་བའི་གཞི་བསྟན་པས། འདིར་ཡང་དེ་
ཁོ་ན་བཞིན་དུ་སྟོན་ནོ། །ཞེས་གསུངས་པའི་ཕྱིར། སྡོམ་པ་མ་ཐོབ་པ་འཐོབ་
པར་བྱེད་པའི་ཐབས་འདི་ལ་སྔོན་ཆོག་དང་ད་ལྟར་གྱི་ཆོ་ག་གཉིས་ཡོད་པ་་་་
ལས། དང་པོར་སྔོན་ཆོག་བསྟན་པར་བྱ་སྟེ། དེ་ལུང་དུ་དང་( ༣༠ བ）པོར་
，
6 [ •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་ ག ཟི་སྟོང་
བསྟན་པའི་ཕྱིར་དང་། བརྗོད་པར་བྱ་བ་ཉུང་བའི་ཕྱིར་ཏེ། རྒྱ་ཆེར་འགྲེལ་
ལས། དེ་ཡང་སྔོན་གྱི་ཆོ་གའི་དབྱེ་བས་རྣམ་ང་ ་གཉིས་ཏེ། རེ་ ཐིག་སྔོན་གྱི་ཆོ་ག་
བཤད་པར་བྱ་སྟེ། དང་པོར་བསྟན་པའི་ཕྱིར་དང༌། བརྗོད་པར་བྱ་བ་ཉུང་
བའི་ཕྱིར། །ཞེས་གསུངས་པའི་ཕྱིར་ཅིའི་ཕྱིར་སྔོན་གྱི་ཆོ་ག་ཞེས་བྱ་ཞེ་ན།
མཁན་པོ་དང་སློབ་དཔོན་དང་བཅས་པའི་ད་ལྟར་གྱི་ཆོ་གའི་སྔ་རོལ་ཏུ་བྱུང་།
བའི་ཆོ་ག་ཡིན་པས་སྔོན་ཆོག་ཅེས་བྱ་སྟེ། རྒྱ་ཆེར་འགྲེལ་ལས། མཁན་པོ་དང་
སློབ་དཔོན་གྱིས་གནང་བའི་སྔར་བཤད་པས་ན། དེའི་ཕྱིར་སྔོན་གྱི་ཆོ་ག་ཞེས་
བྱ་སྟེ། ཞེས་གསུངས་པའི་ཕྱིར། གཉིས་པ་ནི། གཞུང་འདིས་སྔོན་ཆོག་དེ་ད་
ཆོག་ལས་ཁྱད་པར་གསུམ་གྱི་སྒོ་ནས་ཆོ་ག་གཞན་ཡིན་པར་བསྟན་ཏེ། སྐྱེས་པ་
རྒྱུའི་ཁྱད་པར། འབྲས་བུ་སྐྱེ་ཚུལ་གྱི་ཁྱད་པར། ཆོས་ནོད་ཚུལ་གྱི་ཁྱད་པར་
གསུམ་གྱི་སྒོ་ནས་ཆོ་ག་གཞན་ཡིན་པར་བསྟན་ང་འི་ཕྱིར། གསུམ་པ་་ནི། སྔོན་
ཆོག་དེ་གང་ལས་ནོད་པར་བྱ་བ་ཡུལ་གྱི་ཁྱད་པར་དང་ལྡན་ཏེ། ད་ལྟར་གྱི་ཆོ་
ག་ལ་ལྔ་ཚོགས་དང་བཅུ་ཚོགས་དངོས་སུ་མ་འདུས་ཀྱང་འདུན་པ་ངུ་ལ་ནས་་་
བྱེད་པ་དང༌། དཀྱིལ་འཁོར་པའི་ལས་བྱེད་པ་ཡོད་ལ། འདིར་ནི་མཚམས་ནང་
དེ་ན་ཡོད་པའི་དགེ་འདུན་ཐམས་ཅད་འདུས་པ་ལས་ནོད་དགོས་པའི་ཕྱིར་་་
ཏེ། རྒྱ་ཆེར་འགྲེལ་ལས། དགེ་འདུན་ཐམས་ཅད་ཅེས་བྱ་བའི་ཚིག་ནི། དཀྱིལ་
འཁོར་བ་ཕྱོགས་གཅིག་གི་དགེ་འདུན་འདུས་པ་་དགག་པའི་དོན་ནོ། །ཞེས་
དང་། འདུས་པ་ན་ཞེས་བྱ་བ་ནི་ཚོགས་པ་ནའོ། །ཞེས་གསུངས་པའི་ཕྱིར།
གང་གིས་ནོད་པ་རྟེན་གྱི་ཆ་ལུགས་ཀྱི་ཁྱད་པར་ཡོད་དེ། ད་ལྟར་གྱི་ཆོ་ག་ལ་
ཆོས་གོས་གསུམ་མཁན་པོས་བྱིན་གྱིས་བརླབས་ནས། སྐྱོན་དགོས་ལ། འདིར་
ནི་བསྒྲུབ་བྱ་རང་ཉིད་ཀྱི་སྐྲ་དང་ཁ་སྤུ་བྲེགས། ཆོས་གོས་གསུམ་བ གོས་ཏེ་རབ་
ཏུ་བྱུང་བའི་ཆ་ལུགས་འདི་བཞིན་དུ་རྫོགས་པ་ ར་བྱས་པ་་དང་། ད་ཆོག་ལ་
ཕྱག་འཚལ་ཐེབས་མང་པོ་དགོས་ཀྱང་། འདིར་དེ་ལྟར་མི་དགོས་ང་ར་དགེ་
• 65.



པཎ་ཆེན་བདེ་ལེགས་ཉི་མས་མཛད།
འདུན་རྒན་རིམ་ནས་ཡན་ལག་ལྔ་ས་ལ་བཙུགས་པའི་ཕྱག་གསུམ་གསུམ་་་་་་
འཚལ། སྤྱི་བོར་ཐལ་མོ་སྦྱར། སྟན་མེད་པར་ཙོག་པུས་འདུག་པའི་ཁྱད་པར་
ཡོད་པའི་ཕྱིར་ཏེ། རྒྱ་ཆེར་( ༣ ༡ ན）འགྲེལ་ལས། ཆ་ལུགས་ཞེས་བྱ་བ་ནི་རབ་ཏུ་
བྱུང་བའི་རྟགས་སོ། །འདི་བཞིན་བྱས་ཞེས་བྱ་བ་ནི་རྫོགས་པར་བྱས་པ་སྟེ།
རབ་ཏུ་བྱུང་བ་དང་བསྙེན་པར་རྫོགས་པར་འདོད་པ་ཞེས་བྱ་བའི་ཐ་ཚིག་གོ །
གང་གི་ཚེ་སྐྲ་དང་ཁ་སྤུ་བྲེགས་ཤིང་ཆོས་གོས་གསུམ་བགོས་པར་གྱུར་པ་དེའི་་
ཚེ་ན་ཆ་ལུགས་འདི་བཞིན་བྱས་ཞེས་བྱའོ། །ཞེས་དང་། རྒན་རིམ་ ལ་ཞེས་བྱ་བ་
ནི། དགེ་འདུན་ལ་རབས་གཉིས་ཏེ། གཞོན་རིམ་དང་རྒན་རིམ་གཉིས་ཡོད་
པས་དགེ་སློང་རྒན་པ་རྣམས་ཀྱི་རབས་ནི་རྒན་རིམ་སྟེ། དེར་ཕྱག་འཚའ་་ཏེ་
ཞེས་བྱ་བའི་ཐ་ཚིག་གོ །ཕྱག་འཚལ་ཞེས་བྱ་བ་ནི་ཡན་ལག་ལྔས་ཕྱག་འཚལ་
ཞེས་བྱ་བའི་ཐ་ཚིག་གོ །སུ་ལ་ཞེ་ན་རྒན་རིམ་ལ་ཞེས་བྱ་བར་སྦྱར་རོ། །ཐའ་མོ་
སྦྱར་ཏེ་ཞེས་བྱ་བ་ནི། དེ་ཐལ་མོ་སྦྱར་བའི་ཚུལ་དང་ལྡན་པ་སྟེ། ཞེས་དང་།
ཙོག་ཙོག་པུས་འདུག་ཅིང༌། ཞེས་བྱ་བ་ལ་ཙོག་པུས་འདུག་པ་ནི་ཙོག་ཙོག་
པུར་འདུག་པ་སྟེ་དེ་གདན་ལ་མི་འདུག་གོ །ཞེས་གསུངས་པའི་ཕྱིར། གསོལ་བ་
འདེབས་ཚུལ་གྱི་ཁྱད་པར་ཡོད་དེ། ད་ཆོག་མཁན་པོས་ངོ་ཆེན་བྱས། ལས་སློབ་
པས་བརྡ་སྤྲད་ནས་གསོལ་བ་འདེབས་དགོས་ལ། འདིར་མཚམས་ནང་གི་དགེ་
འདུན་ཐམས་ཅད་འདུས་པ་ལས། རང་ཉིད་ཀྱིས་གསོལ་བ་ལན་གསུམ་བཏབ་
པས་ཆོག་པའི་ཕྱིར། དེ་གཉིས་ལ་འབྲས་བུ་སྐྱེ་ཚུལ་གྱི་ཁྱད་པར་ཡོད་དེ། ད་
ཆོག་ལ་ཉེས་མེད་ཕུན་ཚོགས་ཀྱི་དབང་དུ་བྱས་ནས་དགེ་སློང་དུ་བསྒྲུབ་པ་ལ།
དགེ་བསྙེན། དགེ་ཚུལ། དགེ་སློང་གསུམ་རིམ་གྱིས་སྒྲུབ་དགོས་ལ། འདིར་བར་
མ་རབ་བྱུང་དང་བསྙེན་པར་རྫོགས་པ་ཅིག་ཅར་དུ་ཉེ་བར་བསྒྲུབས་པ་ཡིན་་་
ཏེ། རྒྱ་ཆེར་འགྲེལ་ལས། ཅིག་ཅར་དུ་རབ་ཏུ་བྱུང་བ་དང་། བསྙེན་པར་རྫོགས་
པ་ཞེས་བྱ་བ་ལ་ཅིག་ཅར་ཞེས་བྱ་བའི་སྒྲ་ནི་འདི་དུས་གཅིག་ཏུ་ཞེས་བྱ་བའི་་་
• 66 •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད།
ཐ་ཚིག་ཡིན་ནོ། །ཞེས་གསུངས་པའི་ཕྱིར། སྐབས་འདིའི་ཆོ་ག་ནི་གསོལ་བཞིའི་
ལས་ཀྱང་བཞག་ཏུ་ཡོད་དེ། ལས་གང་ལ་ལས་བརྗོད་པ་གསུམ་དང་། གསོལ་
བ་དང་བཞི་ཡོད་པའི་ལས་དེ་གསོལ་བཞིའི་ལས་ཡིན་པའི་ཕྱིར་ཏེ། རྒྱ་ཆེར་
འགྲེལ་ལས། གསོལ་བ་དང་བཞིའི་ལས་ཀྱི་ཞེས་བྱ་བ་ནི་ལས་གང་ལ་གསོལ་བ་
དང་( ༣ ༡ བ）བཞི་ཡོད་པ་སྟེ། གསོལ་བ་དང་བཞིའི་ལས་སོ། །འདི་སྐད་བསྟན་
ཏེ། ལས་གང་ལ་ལས་བརྗོད་པ་གསུམ་དང༌། གསོལ་བ་དང་བཞི་བྱེད་པ་དེ་ནི་
གསོལ་བ་དང་བཞིའི་ལས་ཡིན་ནོ། །ཞེས་གསུངས་པའི་ཕྱིར། བཞི་པ་ལ་གཉིས།
བསྙེན་རྫོགས་ཀྱི་དབྱེ་བ་སྤྱིར་བསྟན་པ་དང་། སྔོན་ཆོག་བྱེ་བྲག་ཏུ་བཤད་པའོ།།
དང་པོ་ནི། ལུང་མ་མོར་བསྙེན་པར་རྫོགས་པར་འོས་པ་རྣམ་པ་བཅུའོ། །དེ་
བཞིན་གཤེགས་པ་རང་བྱུང་གིས་དང་། རང་སངས་རྒྱས་སློབ་དཔོན་མེད་
པར་བསྙེན་པར་རྫོགས་པས་དང་། ལྔ་སྡེ་རྣམས་ཡེ་ཤེས་ཁོང་དུ་ཆུད་པས་
དང་། ཚེ་དང་ལྡན་པ་འོད་སྲུང་ཆེན་པོ་སྟོན་པར་ཁས་བླངས་པས་དང་། ཚེ་
དང་ལྡན་པ་འཆར་ལྡན་དྲིས་ནས་ལུང་བསྟན་པས་དང་། དགེ་སློང་ཚུར་ཤོག་
ཅེས་གསུངས་པས་དང་། སྐྱབས་སུ་འགྲོ་བའི་ཚིག་གསུམ་གྱིས་དང་། ཡུལ་
མཐའ་འཁོབ་ན་འདུལ་བ་འཛིན་པ་ལྔའི་དགེ་འདུན་ལས་དང༌། ཡུལ་དབུས་
སུ་བཅུ་འདུས་པའམ་དེ་བས་ལྷག་པ་ལས་དང་། བླ་མའི་ཆོས་ཁས་བླངས་པས་
དང་། ཕོ་ཉས་དང་། དགེ་འདུན་སྡེ་གཉིས་ལས་བསྙེན་པར་རྫོགས་པའོ། །ཞེས་
དང་། མཛོད་འགྲེལ་ལས། བྱེ་བྲག་ཏུ་སྨྲ་བའི་འདུལ་བ་པ་རྣམས་ན་རེ། རྣམ་
པ་བཅུས་བསྙེན་པར་རྫོགས་སོ་ཞེས་ཟེར་བ་བསྡུ་བའི་ཕྱིར་སོགས་པའི་སྒྲ་་་་་
སྨོས་ཏེ། རང་བྱུང་གིས་ནི་སངས་རྒྱས་དང་རང་སངས་རྒྱས་གཉིས་སོ། །ངེས་
པར་འཇུག་པས་ནི་རྟེན་ལྔ་པོ་རྣམས་སོ། །དགེ་སློང་ཚུར་ཤོག་ཅེས་བྱ་བས་ནི་
གྲགས་པ་ལ་སོགས་པ་རྣམས་སོ། །སྟོན་པར་ཁས་བླངས་པས་ནི་འོད་སྲུང་ཆེན་
པོའོ། །དྲི་བས་མཉེས་པས་ནི་ལེགས་སྦྱིན་ནོ། །བླ་མའི་ཆོས་ཁས་བླངས་པས་ནི་
，67 •



པཎ་ཆེན་བདེ་ལེགས་ཉི་མས་མཛད།
སྐྱེ་དགུའི་བདག་མོ་ཆེན་མོའོ། །ཕོ་ཉས་ནི་མཆོད་སྦྱིན་ནོ། །འདུལ་བ་འཛིན་
པར་གཏོགས་པ་ལྔས་ནི་མཐའ་འཁོབ་ཀྱི་མི་རྣམས་སོ། །བཅུའི་ཚོགས་ཀྱིས་ནི་
དབུས་ཀྱི་མི་རྣམས་སོ། །སྐྱབས་སུ་འགྲོ་བ་ལན་གསུམ་བཟླས་པས་ནི་སྡེ་བཟང་
དྲུག་ཅུའི་ཚོགས་ཀྱིས་བསྙེན་པར་རྫོགས་པར་བྱས་པ་རྣམས་ཏེ། དེ་དག་གི་སོ་
སོར་ཐར་པའི་སྡོམ་པ་ནི་གདོན་མི་ཟ་བར་རྣམ་པར་རིག་བྱེད་ལ་རག་ལུས་པ་
མ་ཡིན་ནོ། །ཞེས་གསུངས་པའི་ཕྱིར། དོན་ནི། བསྙེན་པར་རྫོགས་ཚུལ་ངེ་ལ་
བཅུ་ཡོད་དེ། སངས་རྒྱས་དང་རང་སངས་རྒྱས་རང་བྱུང་གིས་བསྙེན་རྫོགས་
ལྔ་སྡེ་ཡེ་ཤེས་ཁོང་ཆུད་ཀྱིས་བསྙེན་རྫོགས། ( ༣༢ན）འོད་སྲུང་སྟོན་པར་ཁས་
བླངས་པའི་སྒོ་ནས་བསྙེན་རྫོགས། སྡེ་བཟང་དྲུག་ཅུ་སྐྱབས་སུ་འགྲོ་བར་ཁས་
བླངས་པའི་སྒོ་ནས་བསྙེན་རྫོགས་དང་། ཤཱ་རིའི་བུ་ལ་སོགས་པ་ཚུར་ཤོག་གི་
སྒོ་ནས་བསྙེན་རྫོགས། ལེགས་སྦྱིན་དྲི་བས་མཉེས་པའི་སྒོ་ནས་བསྙེན་རྫོགས་
དང༌། སྐྱེ་དགུའི་བདག་མོ་ལ་སོགས་པའི་བུད་མེད་ལྔ་བརྒྱ་ལྕི་བའི་ཆོས་བརྒྱུད་
སྤོང་བར་ཁས་བླངས་པའི་སྒོ་ནས་བསྙེན་རྫོགས། མཆོད་སྦྱིན་མ་འཕྲིན་གྱི་སྒོ་
ནས་བསྙེན་རྫོགས། དབུས་སུ་བཅུ་ཚོགས་དང་མཐའ་འཁོབ་ཏུ་ལྔ་ཚོགས་ཀྱིས་
བསྙེན་རྫོགས་དང་། གསོལ་བཞིའི་ལས་ཀྱི་སྔོན་ཆོག་ལ་བརྟེན་ནས་བསྙེན་
པར་རྫོགས་པ་རྣམས་སུ་ཡོད་པའི་ཕྱིར་ཏེ། མཛོད་འགྲེལ་ལས། གྲགས་པ་ཚུར་
ཤོག་གི་བསྙེན་རྫོགས་སུ་གསུངས་ལ། ལུང་དུ་ཉེ་བའི་ལྔ་སྡེར་གྲགས་ང་་ནི།
དགེ་བཟང་གི་གཙུག་ལག་ཁང་དུ་བྲོས་པ་སྟོན་པས་བདེན་པ་ལ་བཀོད། དགེ་
བསྙེན་བྱས་པས་དེའི་ཕ་མ་རིགས་ཀྱི་གཙོ་བོ་འཚོལ་དུ་འོངས་པ་ལ། སྟོན་པས་
ཆོས་བཤད་པས་གྲགས་པ་རྒྱན་གྱིས་བརྒྱན་བཞིན་དུ་དགྲ་བཅོམ་པ་ཐོབ། དེ་
རྣམས་ཀྱིས་འཁྲིད་པར་བརྩམས་པ་ན། སྟོན་པས། རྒྱུན་གྱིས་བརྒྱན་པར་བྱས་
ཀྱང་ཆོས་སྤྱོད་ཅིང༌། །དུལ་ཞིང་ཡང་དག་སྡོམ་ལ་ཚངས་པར་སྤྱོད། །འབྱུང་པོ་
ཀུན་ལ་ཆད་པ་སྤངས་པ་སྟེ། །དགེ་སློང་དགེ་སྦྱོང་དེ་ཡིན་བྲམ་ཟེ་དེ། །ཞེས་
， 68



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད།
གསུངས་པའི་མོད་ལ་དགེ་སློང་གི་སྤྱོད་ལམ་དུ་གྱུར་པར་གསུངས་པས།
མཛོད་འགྲེལ་གྱི་གྲགས་པ་གཞན་ཞིག་ཡིན་ནམ་སྙམ་སྟེ་དཔྱད་པར་བྱའོ།
གཉིས་པ་ལ་དྲུག །སྔོན་ཆོག་ཇི་ལྟར་བཅས་པའི་ཚུལ། སྔོན་ཆོག་གི་ངོ་བོ། སྔོན་
ཆོག་གནང་བའི་རྟེན་གྱི་གང་ཟག །སྔོན་ཆོག་དང་ད་ཆོག་གི་ཁྱད་པར། ད་
ལྟར་གྱི་དུས་སུ་སྔོན་ཆོག་ལ་བརྟེན་ནས་སྡོམ་པ་སྐྱེ་མི་སྐྱེ་དཔྱད་པ། སྔོན་ཆོག་
གི་སྒྲ་བཤད་པའོ། །དང་པོ་ལ། སྔོན་ཆོག་ཇི་ལྟར་བཅས་པའི་ཚུལ་ཡོད་དེ།
སྟོན་པ་སངས་རྒྱས་ནས་རིང་པོར་མ་ལོན་པ་ན་ཕལ་ཆེར་ཚུར་ཤོག་གི་སྒོ་ནས་
བསྙེན་པར་རྫོགས་པར་མཛད། དེའི་དུས་སུ་དགེ་སློང་འགའ་ཞིག་གི་དྲུང་དུ་
རབ་བྱུང་བསྙེན་རྫོགས་ལ་འོངས་པ་སྟོན་པའི་དྲུང་དུ་བཏང་བས་བར་སྐབས་
སུ་ཚེའི་དུས་བྱས་པ་ལ་བརྟེན་ནས་བཅོམ་ལྡན་འདས་ཀྱིས། ཀྱེ་མ་ངའི་ཉན་
ཐོས་( ༣༢ བ） རྣམས་ཐག་རིང་པོ་ནས་འོངས་པས་སྡུག་བསྔལ་བར་གྱུར་ཏོ་སྙམ་
དུ་དགོངས་ནས་དེང་ཕྱིན་ཆད་དགེ་འདུན་འདུས་པ་ལས་རབ་ཏུ་བྱུང་བ་་་་་
དང་བསྙེན་པར་རྫོགས་པར་བྱ་བར་གནང་ངོ༌། །ཞེས་གསོལ་བཞིའི་ལས་ཀྱི་
སྔོན་ཆོག་གནང་བའི་ཕྱིར། གཉིས་པ་ནི། རབ་བྱུང་བསྙེན་རྫོགས་ཀྱི་སྡོམ་པ་
ཅིག་ཅར་དུའཐོབ་པར་བྱེད་པའི་རིགས་སུ་གནས་པས་རབ་ཏུ་ཕྱེ་བའི་གསོལ་
བཞིའི་ལས་ཀྱིས་བསྡུས་པའི་ཆོ་ག །སྔོན་ཆོག་གི་མཚན་ཉིད། གསུམ་པ་ནི།
སྔོན་ཆོག་གནང་བའི་རྟེན་གྱི་གང་ཟག་བཞག་ཏུ་ཡོད་དེ། སྨིན་པ་གསུམ་ཤས་
ཆེ་ཞིང་། སྒྲིབ་པ་གསུམ་ཤས་ཆུང་བའི་གང་ཟག་ལ་གནང་བའི་ཕྱིར། སྨིན་པ་
གསུམ་ནི་རྒྱུད་སྨིན་པ། ཤེས་རབ་སྨིན་པ། དབང་པོ་སྨིན་པ་གསུམ་ལ་བྱེད་
ཅིང་། རྒྱུན་སྨིན་པ་ནི་སྐྱེ་བ་སྔ་མ་རྣམས་སུ་ལམ་ལ་ལེགས་པར་སྦྱངས་པ་དང་།
ཤེས་རབ་སྨིན་པ་ནི་དེའི་སྟོབས་ཀྱིས་ཤེས་རབ་ཆེ་བ། དབང་པོ་སྨིན་པ་ནི་
དེའི་སྟོབས་ཀྱིས་དད་སོགས་ཀྱི་དབང་པོ་རྣོ་བའོ། །སྒྲིབ་པ་གསུམ་ནི། རྣམ་
སྨིན་གྱི་སྒྲིབ་པ། ཉོན་མོངས་པའི་སྒྲིབ་པ། ལས་ཀྱི་སྒྲིབ་པ་གསུམ་ལ་བྱེད། དང་
•
6
，



པཎ་ཆེན་བདེ་ལེགས་ཉི་མས་མཛད།
པོ་ནི། ངན་སོང་བའི་ཕུང་ཁམས་སྐྱེ་མཆེད་ལྟ་བུ། གཉིས་པ་ནི། འདོད་ཆགས་
ཞེ་སྡང་གཏི་མུག་གསུམ་ལ་བྱེད། སྐབས་འདིའི་སྒྲིབ་པ་ཤས་ཆེ་བ་ནི། ཉོན་
མོངས་པ་རྒྱུན་རིང་ཞིང་གཉེན་པོ་རྒྱུད་ལ་སྐྱེ་དཀའ་བ་ལ་བྱེད་པ་ཡིན་གྱི།
ཉོན་མོངས་པ་རགས་པ་ལ་མི་བྱེད་དེ། འཆར་ཀ་སོགས་སྲིད་པ་ཐ་མ་པའི་
གང་ཟག་འགའ་ཞིག་ལ་ཡང་ཉོན་མོངས་པ་རྣོ་བ་ཡོད་པའི་ཕྱིར། གསུམ་པ་
ལས་ཀྱི་སྒྲིབ་པ་ནི། མཚམས་མེད་པ་ལྔ་དང༌། ཕམ་པ་བཞི་དང་། ཆོས་སྤོང་གི་
ལས་ལྟ་བུའོ། །བཞི་པ་ནི། ཚིག་དོན་གྱི་སྐབས་སུ་བཤད་ཟིན། ལྔ་པ་ནི། ད་ལྟར་
གྱི་དུས་སུ་གསོལ་བཞིའི་ལས་ཀྱི་སྔོན་ཆོག་ལ་བརྟེན་ནས་བསྙེན་པ་ར་རྫོགས་་་
པར་བྱར་མི་རུང་ཡང་། གལ་ཏེ་བྱས་ན་སྡོམ་པ་སྐྱེ་སྟེ། ད་ལྟར་གྱི་དུས་སུ་
མཁན་པོ་མེད་པ་དང༌། བར་ཆད་མ་དྲིས་པ་ལ་ཡང་བསྙེན་རྫོགས་ཀྱི་སྡོམ་པ་
སྐྱེ་བ་ཡོད་པའི་ཕྱིར། དྲུག་པ་ནི། ཅིའི་ཕྱིར་སྔོན་ཆོག་ཅེས་བྱ་ཞེ་ན། དེ་ལྟར་
བརྗོད་པའི་རྒྱུ་མཚན་ཡོད་དེ། ད་ལྟར་གྱི་ཆོ་གའི་སྔ་རོལ་ཏུ་བྱུང་བའི་ཆོ་ག་
ཡིན་པའི་རྒྱུ་མཚན་གྱིས་དེ་ལྟར་བརྗོད་པའི་ཕྱིར། ངག་དོན་ནི། སྔོན་ཆོག་ཆོས་
ཅན། ཁྱད་པར་བཞི་དང་( ༣༣ན） ལྡན་ཏེ། གང་ལས་ནོད་པ་ཡུལ་གྱི་ཁྱད་པར་
གང་གིས་ནོད་པ་རྟེན་གྱི་ཁྱད་པར། ཇི་ལྟར་ནོད་པ་ཆོ་གའི་ཁྱད་པར། ཡོངས་
སུ་རྫོགས་པ་འབྲས་བུའི་ཁྱད་པར་རྣམས་དང་ལྡན་པའི་ཕྱིར།
༈ འདི་དག་གི་སྐབས་སུ་མཐའ་བཅད་པ་ལ། ཁ་ཅིག །སྔོན་ཆོག་གི་མཚན་
ཉིད་དེ་མི་འཐད་པར་ཐལ། རབ་བྱུང་བསྙེན་རྫོགས་ཀྱི་སྡོམ་པ་ཅིག་ཅར་དུ་
འཐོབ་པར་བྱེད་པའི་ད་ཆོག་ཡོད་པའི་ཕྱིར་ཏེ། ད་ཆོག་ལ་བརྟེན་་ནས་མཁན་
པོ་མེད་པ་དང་། བར་ཆད་མ་དྲིས་པར་བསྙེན་རྫོགས་ཀྱི་སྡོམ་པ་སྐྱེ་བ་ཡོད་
པའི་ཕྱིར། གཞན་ཡང་། གསོལ་བཞིའི་ལས་ཀྱི་སྔོན་ཆོག་གི་ནང་ཚན་དུ་གྱུར་
པའི་བརྗོད་པ་དང་པོ་ཆོས་ཅན། གསོལ་བཞིའི་ལས་ཀྱི་སྔོན་ཐོག་ཡིན་པར་
ཐལ། སྔོན་ཆོག་ཡིན་པའི་ཕྱིར། ཁྱབ་པ་ཁས། མ་གྲུབ་ན། དེར་ཐལ། སྔོན་ཆོག་
7 () •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད།
གི་མཚན་གཞི་གཅིག་ཡོད་པའི་ཕྱིར། རྩ་བར་འདོད་ན། དེ་ཆོས་ཅན། ཁྱོད་ལ་
གསོལ་བཞིའི་ལས་ཚང་བར་ཐལ་ལོ། །གཞན་ཡང༌། སྔོན་ཆོག་གི་སྦྱོར་ཆོག་
ཆོས་ཅན། གསོལ་བཞིའི་ལས་ཡིན་པར་ཐལ། སྔོན་ཆོག་ཡིན་པའི་ཕྱིར་ཏེ།
དེའི་སྦྱོར་ཆོག་ཡིན་པའི་ཕྱིར། ཞེ་ན། གསོལ་བཞིའི་ལས་ཀྱི་སྔོན་ཆོག་གི་སྦྱོར་
ཆོག་ཆོས་ཅན། གསོལ་བཞིའི་ལས་ཀྱི་སྔོན་ཆོག་ཡིན་པར་ཐལ། དེའི་སྦྱོར་ཆོག་
ཡིན་པའི་ཕྱིར། ཁྱབ་པ་ཁས། ཁོ་ན་རེ། ད་ལྟར་གྱི་ཆོ་ག་བཅས་པ་ལ་དགོས་པ་
མེད་པར་ཐལ། ད་ལྟར་གྱི་དུས་སུ་སྔོན་ཆོག་ལ་བརྟེན་ནས་བསྙེན་རྫོགས་བྱས་
པས་བསྙེན་རྫོགས་ཀྱི་སྡོམ་པ་སྐྱེ་བའི་ཕྱིར། ཞེ་ན། བུད་མེད་བསྙེན་པར་རྫོགས་
པའི་ཆོ་ག་བཅས་པ་ལ་དགོས་པ་མེད་པར་ཐལ། སྐྱེས་པ་བསྙེན་པར་རྫོགས་
པའི་ཆོ་ག་ལས་བུད་མེད་བསྙེན་པར་རྫོགས་ན་བསྙེན་རྫོགས་ཀྱི་སྡོམ་པ་སྐྱེ་་་་
བའི་ཕྱིར། ཁྱབ་པ་ཁས། མ་གྲུབ་ན། དེར་ཐལ། མདོ་རྩ་བ་ལས། དགེ་སློང་གི་
གནས་སུ་དགེ་སློང་མའོ། །ཞེས་གསུངས་པའི་ཕྱིར། ཁ་ཅིག །ད་ལྟར་གྱི་དུས་
སུ་དགེ་སློང་བཞིས་ལས་བྱས་པ་ལ་བརྟེན་ནས་བསྙེན་རྫོགས་ཀྱི་སྡོམ་པ་སྐྱེ་བ་་
ཡོད་པར་ཐལ། ད་ལྟར་གྱི་དུས་སུ་སྔོན་ཆོག་ལ་བརྟེན་ནས་བསྙེན་རྫོགས་ཀྱི་
སྡོམ་པ་སྐྱེ་བ་ཡོད་པའི་ཕྱིར། དེའི་ལན་ལ་ཁ་ཅིག །འདོད་དེ། ལུང་ཞུ་བ་ལས།
དགེ་སློང་( ༣ ༣ བ） ལྔ་མཆིས་བཞིན་དུ་བཞིས་བསྙེན་པར་རྫོགས་ན་བསྙེན་པར་་་
རྫོགས་ཞེས་བགྱིའམ། མ་རྫོགས་ཞེས་བགྱི། ཨུ་པ་ལི། རྫོགས་པ་ཞེས་བགྱི།
རྫོགས་པ་ཞེས་བྱ་ལ་འདས་པ་དང་བཅས་པར་རོ་ཞེས་གསུངས་པའི་ཕྱིར།
ཞེས་ཟེར་བ་ནི། ལུང་མ་དག་པ་ཡིན་ཏེ། རྒྱ་ཆེར་འགྲེལ་དུ་ཞུ་བ་དག་པ་དྲངས་
པ་ལས། དགེ་སློང་ལྔ་ལས་ལྷག་པ་མཆིས་བཞིན་དུ་ལྔས་བསྙེན་པར་རྫོགས་ན་
རྫོགས་ཞེས་བགྱིའམ། མ་རྫོགས་པ་ཞེས་བགྱི། ཨུ་པ་ལི། རྫོགས་པ་ཞེས་བགྱི།
རྫོགས་པ་ཞེས་བྱ་ལ་འདས་པ་དང་བཅས་པར་རོ། །ཞེས་འབྱུང་བའི་ཕྱིར་རོ། །
ཁ་ཅིག །སྔོན་ཆོག་ལ་བཅུ་ཡོད་དེ། སངས་རྒྱས་དང་རང་སངས་རྒྱས་རང་བྱུང་
•
7 1 ，



པཎ་ཆེན་བདེ་ལེགས་ཉི་མས་མཛད།
གིས་བསྙེན་པར་རྫོགས་པ་དང་། ལྔ་སྡེ་ཡེ་ཤེས་ཁོང་ཆུད་ཀྱིས་བསྙེན་པར་
རྫོགས་པ་དང་། འོད་སྲུང་སྟོན་པར་ཁས་བླངས་པས་བསྙེན་པར་རྫོགས་པ་
དང༌། གྲགས་པ་ལ་སོགས་པ་ཚུར་ཤོག་གིས་བསྙེན་པར་རྫོགས་པ་དང༌། སྡེ་
བཟང་དྲུག་ཅུ་སྐྱབས་སུ་འགྲོ་བར་ཁས་བླངས་པའི་སྒོ་ནས་བསྙེན་པར་རྫོགས་
པ་དང༌། ལེགས་སྦྱིན་དྲི་བས་མཉེས་པའི་སྒོ་ནས་བསྙེན་པར་རྫོགས་པ་དང༌།
སྐྱེ་དགུའི་བདག་མོ་ལ་སོགས་པའི་བུད་མེད་ལྔ་བརྒྱ་ལྕི་བའི་ཆོས་བརྒྱད་སོང་་་
བར་ཁས་བླངས་པའི་སྒོ་ནས་བསྙེན་པར་རྫོགས་པ་དང་། མཆོད་སྦྱིན་མ་
འཕྲིན་གྱིས་བསྙེན་པར་རྫོགས་པ་དང་། ཡུལ་དབུས་སུ་བཅུ་ཚོགས། མཐའ་
འཁོབ་ཏུ་ལྔ་ཚོགས་རྣམས་སུ་ཡོད་པའི་ཕྱིར་ཟེར། ཤེས་བྱ་ཆོས་ཅན། ལྔ་སྡེ་
བསྙེན་པར་རྫོགས་པའི་ཆོ་ག་ཡོད་པར་ཐལ། དེ་ཡེ་ཤེས་ཁོང་ཆུད་ཀྱིས་བསྙེན་
པར་རྫོགས་པ་དེ་སྔོན་ཆོག་གི་སྒོ་ནས་བསྙེན་པར་རྫོགས་པ་ཡིན་པའི་ཕྱིར།
རྟགས་ཁས། འདོད་ན། བདེན་བཞིའི་ཆོས་འཁོར་དེ་ལྔ་སྡེ་བསྙེན་པར་རྫོགས་
པའི་ཆོ་ག་ཡིན་པར་ཐལ་ལོ། །འདོད་ན། དེ་འདུལ་བའི་སྡེ་སྣོད་ཡིན་པར་ཐལ་
ལོ། འདོད་མི་ནུས་ཏེ། དེ་མངོན་པའི་སྡེ་སྣོད་ཡིན་པའི་ཕྱིར་ཏེ། ཆོས་ཅན་དེའི་
ཕྱིར། གཞན་ཡང་། འཕྲིན་གྱི་སྒོ་ནས་བསྙེན་པར་རྫོགས་པའི་ངོ་ག་ཆོས་ཅན།
སྒྲུབ་བྱེད་མཁན་ངོ༌་ལ་མི་ལྟོས་པར་ཐལ། སྔོན་ཆོག་ཡིན་པའི་ཕྱིར། རྟགས་ཁས།
འདོད་མི་ནུས་ཏེ། འགྲེལ་ཆུང་ལས། མཁན་པོ་ལས་ལུང་( ༣༤ན）ནོད་དེ་འཕྲིན་
པས་ཁྲིམས་འབོགས། ཞེས་གསུངས་པའི་ཕྱིར། གཞན་ཡང་། དེ་ཆོས་ཅན།
སྐལ་བ་དང་ལྡན་པའི་གང་ཟག་ལ་ད་ལྟར་གྱི་དུས་སུ་བྱར་མི་རུང་བར་ཐལ།
སྔོན་ཆོག་ཡིན་པའི་ཕྱིར། རྟགས་ཁས། འདོད་མི་ནུས་ཏེ། མདོ་རྩ་བ་ལས།
སྐལ་བ་དང་ལྡན་པའི་རང་བཞིན་ཅན་ལ་མངགས་པ་དང་འདྲ་བས་རབ་ཏུ་་་
འབྱིན་དུ་གཞུག་པ་ནི་ཆོ་ག་མ་ཡིན་པ་མ་ཡིན་ནོ། །ཞེས་གསུངས་པའི་ཕྱིར།
གཞན་ཡང་། དེ་ཆོས་ཅན། རབ་བྱུང་བསྙེན་རྫོགས་ཀྱི་སྡོམ་པ་ཅིག་ཅར་དུ་སྐྱེ་
： 72 •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་ གཞི་སྟོད།
བའི་ཆོ་ག་ཡིན་པར་ཐལ། སྔོན་ཆོག་ཡིན་པའི་ཕྱིར། རྟགས་ཁས། འདོད་མི་
ནུས་ཏེ། མཆོད་སྦྱིན་མ་ལ་རབ་བྱུང་བསྙེན་རྫོགས་ཀྱི་སྡོམ་པ་རིམ་གྱིས་སྦྱིན་
པར་འདུལ་བ་ལུང་ལས་གསུངས་པའི་ཕྱིར། གཞན་ཡང་། ཡུལ་དབུས་སུ་བཅུ་
ཚོགས་དང༌། མཐའ་འཁོབ་ཏུ་ལྔ་ཚོགས་ཀྱིས་བསྙེན་པར་རྫོགས་པའི་ཆོ་ག་
ཆོས་ཅན། ད་ཆོག་བཅས་རྗེས་སུ་གནང་བའི་སྐབས་མེད་པར་ཐལ། སྔོན་ཆོག་
ཡིན་པའི་ཕྱིར། རྟགས་ཁས། འདོད་ན། ད་ལྟར་གྱི་དུས་སུ་བསྙེན་པར་རྫོགས་
པའི་ཆོ་ག་མེད་པར་ཐལ་ལོ། །གཞན་ཡང་། སྔོན་ཆོག་ལ་ལྔ་ཚོགས་དང་བཅུ་
ཚོགས་ཀྱི་དབྱེ་བ་མི་འཐད་པར་ཐལ། སྔོན་ཆོག་ལ་མཚམས་ནང་དེ་ན་གནས་
པའི་དགེ་འདུན་ཐམས་ཅད་འདུ་དགོས་པའི་ཕྱིར་ཏེ། དགེ་འདུན་ཐམས་ཅད་
འདུས་པ་ན། ཞེས་གསུངས་པའི་ཕྱིར། གཞན་ཡང་། དཀྱིལ་འཁོར་བའི་ལས་
ལ་བརྟེན་ནས་བསྙེན་པར་རྫོགས་པའི་སྔོན་ཆོག་ཡོད་པར་ཐལ། ཡུལ་དབུས་
སུ་བཅུ་ཚོགས། མཐའ་འཁོབ་ཏུ་ལྔ་ཚོགས་ཀྱིས་བསྙེན་པར་རྫོགས་པའི་སྔོན་
ཆོག་ཡོད་པའི་ཕྱིར། འདོད་མི་ནུས་ཏེ། རྒྱ་ཆེར་འགྲེལ་ལས། དགེ་འདུན་
ཐམས་ཅད་ཅེས་བྱ་བའི་ཚིག་ནི་དཀྱིལ་འཁོར་པ་ཕྱོགས་གཅིག་པའི་དགེ་་་་་་
འདུན་འདུས་པ་དགག་པའི་དོན་ནོ། །ཞེས་གསུངས་པའི་ཕྱིར། ཁ་ཅིག །
སྔོན་ཆོག་ལ་བརྒྱད་ཡོད་དེ། འདྲེན་པ་རང་རྒྱལ་རང་བྱུང་ཚུལ་གཅིག་དང༌། །
ཡེ་ཤེས་ཁོང་ཆུད་ཚུར་ཤོག་སྐྱབས་འགྲོ་དང༌། །སྟོན་པར་ཁས་བླངས་དྲི་མཉེས་
ལྕི་ཆོས་སྤོང་། །གསོལ་བཞི་ལས་ཀྱི་སྔོན་ཆོག་དང་ནི་བརྒྱད། །ཅེས་གསུངས་པ་
ལྟར་གྱི་བརྒྱད་ཡོད་པའི་ཕྱིར་ཟེར་བ་མི་འཐད་དེ། ( ༣༤བ）ལྕི་བའི་ཆོས་བརྒྱད་
སྤོང་བར་ཁས་བླངས་པའི་སྒོ་ནས་བསྙེན་པར་རྫོགས་པའི་ཆོ་ག་ཆོས་ཅན།
ཁྱོད་ད་ཆོག་བཅས་རྗེས་སུ་གནང་བའི་སྐབས་མེད་པར་ཐལ། སྔོན་ཆོག་ཡིན་
པའི་ཕྱིར། འདོད་མི་ནུས་ཏེ། ཀུན་དགའ་བོ་ད་ཆོག་གིས་བསྙེན་པར་རྫོགས་
པ་གང་ཞིག །ཀུན་དགའ་བོས་ངོ་ཆེན་བྱས་ནས་སྐྱེ་དགུའི་བདག་མོ་ལ་སོགས་
• 73



པཎ་ཆེན་བདེ་ལེགས་ཉི་མས་མཛད།
པའི་བུད་མེད་ལྔ་བརྒྱས་ལྕི་བའི་ཆོས་བརྒྱད་སྤོང་བར་ཁས་བླངས་པའི་སྒོ་་་་་་
ནས་བསྙེན་པར་རྫོགས་པ་འདུལ་བ་ལུང་ལས་གསུངས་པའི་ཕྱིར། དང་པོ་
གྲུབ་སྟེ། འོད་སྲུངས་ཆེན་པོ་ཀུན་དགའ་བོའི་མཁན་པོ་ཡིན་པར་བཀའ་བསྡུ་
བ་ལས་གསུངས་པའི་ཕྱིར། གཞན་ཡང་། ཚུར་ཤོག་གི་སྒོ་ནས་བསྙེན་པར་
རྫོགས་པའི་ཆོ་ག་ཆོས་ཅན། ད་ཆོག་བཅས་རྗེས་སུ་གནང་བའི་སྐབས་མེད་
པར་ཐལ། སྔོན་ཆོག་ཡིན་པའི་ཕྱིར། འདོད་མི་ནུས་ཏེ། སྟོན་པ་མྱ་ངས་ལས་
འདའ་ཁར་ཀུན་ཏུ་རྒྱུ་རབ་བཟང་ཚུར་ཤོག་གི་སྒོ་ནས་བསྙེན་པར་རྫོགས་པ་་་
ཡིན་པའི་ཕྱིར། གཞན་ཡང་སྔོན་ཆོག་ལ་བརྒྱད་ཀྱི་དབྱེ་བ་མི་འཐད་པར་ཐལ།
སྔོན་ཆོག་ཡིན་ན། གསོལ་བཞིའི་ལས་ཀྱི་ཆོ་ག་ཡིན་དགོས་པའི་ཕྱིར་ཏེ། དེ་ལྟ་
བུ་ནི་སྔོན་གྱི་ཆོ་གའོ། །ཞེས་པའི་ཐད་ཀྱི་རྒྱ་ཆེར་འགྲེལ་ལས། སྔོན་གྱི་ཆོ་གའི་
རྣམ་པ་ནི་དེ་ལྟ་བུར་རིག་པར་བྱའི་རྣམ་པ་གཞན་མ་ཡིན་ནོ། །ཞེས་གསུངས་
པའི་ཕྱིར། ཁོ་ན་རེ། རྒྱ་ཆེར་འགྲེལ་ལས། སྔོན་གྱི་ཆོ་ག་ཞེས་བྱ་བ་ནི་ད་ལྟར་གྱི་
ཆོ་ག་ལས་སྔ་རོལ་ཏུ་འདི་ལྟ་བུའི་རབ་ཏུ་དབྱེ་བ་ཅན། ཞེས་གསུངས་པ་མི་
འཐད་པར་ཐལ། སྔོན་ཆོག་ལ་དུ་མར་འབྱེད་མི་རིགས་པའི་ཕྱིར། ཟེར་ན་མ་
ཁྱབ་སྟེ། དེ་ནི་སྔོན་ཆོག་ལ་སྦྱོར་དངོས་ཀྱི་ཆོ་གའི་དབྱེ་བ་ཡོད་པའི་དོན་ཡིན་
ནོ། ཁོ་ན་རེ། སྔོན་ཆོག་གནང་བའི་དུས་ཡོད་དེ། སྟོན་པ་མངོན་པར་རྫོགས་
པར་སངས་རྒྱས་ནས་མྱ་ངན་ལས་མ་འདས་ཀྱི་བར་ལ་སྔོན་ཆོག་གནང་བའི་་་
ཕྱིར་ཟེར་ན། དེ་ལ་ཁ་ཅིག །སྟོན་པ་མངོན་པར་རྫོགས་པར་སངས་མ་རྒྱས་
པའི་སྔ་རོལ་ཏུ་སྔོན་ཆོག་མ་གནང་བར་ཐལ། དེ་གནང་བའི་དུས་འཐད་པའི་
ཕྱིར། འདོད་ན། སྟོན་པ་མངོན་པར་རྫོགས་པར་སངས་རྒྱས་པའི་སྔ་རོལ་ཏུ་
རང་སངས་རྒྱས་རང་བྱུང་( ༣ ༥ ན)གིས་བསྙེན་པར་རྫོགས་པ་མ་ཡིན་པར་ཇ། འ་་
ལོ། །དེས་ན་སྔོན་ཆོག་གནང་བའི་དུས་ཡོད་དེ། སྟོན་པ་རབ་ཏུ་བྱུང་སྟེ་མྱ་ངན་
ལས་མ་འདས་ཀྱི་བར་དུ་སྔོན་ཆོག་གནང་བའི་ཕྱིར་ཞེས་ཟེར། ལུགས་གཉིས་
• 7A •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད།
ཀ་མི་འཐད་ཅིང་ཁྱད་པར་དུ་ཕྱི་མ་མི་འཐད་དེ། སྟོན་པ་རབ་ཏུ་མ་བྱུང་བའི་
སྔ་རོལ་ཏུ་སྔོན་ཆོག་མ་གནང་བར་ཐལ། སྔོན་ཆོག་གནང་བའི་དུས་དེ་འཐད་
པའི་ཕྱིར། འདོད་ན་སོང་། སྟོན་པ་རབ་ཏུ་མ་བྱུང་བའི་སྔ་རོལ་ཏུ་རང་སངས་
རྒྱས་རང་བྱུང་གིས་བསྙེན་པར་རྫོགས་པ་མ་ཡིན་པར་ཐལ་ལོ། །ཁ་ཅིག །སྟོན་
པ་མངོན་པར་རྫོགས་པར་སངས་རྒྱས་ནས་ལོ་བཅུ་གཉིས་ཡན་ཆད་ལ་སྔོན་་་་་
ཆོག་གསུངས་ཤིང་། ལོ་བཅུ་གསུམ་པ་ལ་ད་ཆོག་བཅས་པ་ཡིན་ནོ། །ཞེས་ཟེར་
བ་མི་འཐད་དེ། སྟོན་པ་མངོན་པར་རྫོགས་པར་སངས་རྒྱས་ནས་ལོ་དྲུག་པའི་
དུས་སུ་ཤཱ་རིའི་བུས་མཁན་པོ་མཛད་ནས་འཆར་ཀ་ད་ཆོག་གིས་བསྙེན་པར་་་
རྫོགས་པ་ཡིན་པའི་ཕྱིར་ཏེ། སྟོན་པ་མངོན་པར་རྫོགས་པར་སངས་རྒྱས་ནས་
ལོ་དྲུག་པའི་དུས་སུ་ཡབ་སྲས་མཇལ་བའི་འཕྲིན་པ་འཆར་ཀས་མཛད་པ་་་་་་
གང་ཞིག །དེའི་སུ་འཆར་ཀ་བསྙེན་པར་རྫོགས་ཟིན་པ་ཡིན་པའི་ཕྱིར། ཕྱི་མ་
གྲུབ་སྟེ། ལུང་ཁྲི་རྐང་གི་གཞི་ལས། འཆར་ཀ་བཙུན་མོ་རྣམས་ཀྱི་ནང་དུ་
བཤོས་གསོལ་བ་ན་ཁྲི་རྐང་ཆག་པ་ལ་འདུག་གོ །ཞེས་གསུངས་པའི་ཕྱིར། ཁོ་
ན་རེ། འཆར་ཀ་བསྙེན་པར་རྫོགས་པའི་དུས་སུ་ཕམ་པར་གྱུར་པའི་ཆོས་བཞི་
བརྗོད་པར་ཐལ། དེ་ད་ཆོག་གིས་བསྙེན་པར་རྫོགས་པ་ཡིན་པའི་ཕྱིར། འདོད་
མི་ནུས་ཏེ། དེའི་དུས་སུ་ཕམ་པ་བཞིའི་བསླབ་པ་བཅས་མ་ཟིན་པའི་ཕྱིར་ཟེར་
ན། རྩ་བར་མ་ཁྱབ། འོ་ན། ཀུན་དགའ་བོ་བསྙེན་པར་རྫོགས་པའི་དུས་སུ་
ཕམ་པར་གྱུར་པའི་ཆོས་བཞི་བརྗོད་པར་ཐལ། དེ་ད་ལྟར་གྱི་ཆོ་གས་བསྙེན་
པར་རྫོགས་པའི་ཕྱིར། འདོད་མི་ནུས་ཏེ། དེའི་དུས་སུ་མ་བྱིན་ལེན་གྱི་བསླབ་
པ་བཅས་མ་ཟིན་པའི་ཕྱིར། ཁ་ཅིག །གསོལ་བཞིའི་ལས་ཀྱི་སྔོན་ཆོག་དེ་
སྟོན་པ་སངས་རྒྱས་ནས་རིང་པོ་མ་ལོན་པ་ནས་མྱ་ངན་ལས་མ་འདས་ཀྱི་བར་
ལ་གནང་བ་ཡིན་ཟེར་ན། འོ་ན། དེ་ད་ཆོག་བཅས་རྗེས་སུ་ཡང་གནང་
( ༣༥ བ)བར་ཐལ། དམ་བཅའ་འཐད་པའི་ཕྱིར། འདོད་ན། དེ་བསྟན་པ་ཇི་
75.



པཎ་ཆེན་བདེ་ལེགས་ཉི་མས་མཛད།
སྲིད་གནས་པའི་བར་ལ་གནང་བར་ཐལ་ལོ། །འདོད་ན། ད་ཆོག་བཅས་པ་ལ་
དགོས་པ་མེད་པར་ཐལ་ལོ། ཁ་ཅིག །འཕྲིན་གྱི་སྒོ་ནས་བསྙེན་པར་རྫོགས་པའི་
ཆོ་ག་དེ་གསོལ་བཞིའི་ལས་ཀྱི་སྔོན་ཆོག་གི་སྔ་རོལ་ཁོ་ནར་འབྱུང་ཞིང༌། དེ་
སྒྲུབ་བྱེད་དགེ་འདུན་ལ་མ་བརྟེན་པ་ཡིན་ནོ། །ཞེས་ཟེར། འོ་ན། འཕྲིན་གྱི་སྒོ་
ནས་བསྙེན་པར་རྫོགས་པའི་ཆོ་ག་དེ། ད་ཆོག་བཅས་རྗེས་སུ་བྱུང་བ་མ་ཡིན་
པར་ཐལ། དེ་གསོལ་བཞིའི་ལས་ཀྱི་སྔོན་ཆོག་གི་སྔ་རོལ་ཁོ་ནར་བྱུང་བ་གང་
ཞིག །གསོལ་བཞིའི་ལས་ཀྱི་སྔོན་ཆོག་དེ་ད་ལྟར་གྱི་ཆོ་ག་བཅས་རྗེས་སུ་གནང་
བའི་སྐབས་མེད་པའི་ཕྱིར། འདོད་ན། ལུང་རྣམ་འབྱེད་ལས། སྐྱེ་དགུའི་བདག་
མོས་མཁན་པོ་མཛད་ནས། ཨུ་པ་ལའི་མདོག་ཅན་ད་ཆོག་གིས་བསྙེན་པར་
རྫོགས་པར་གསུངས་པ་དང༌། དགེ་འདུན་སྡེ་གཉིས་ཀྱིས་ཨུ་པ་ལའི་མདོག་
ཅན་འཕྲིན་པར་མངགས་ནས་མཆོད་སྦྱིན་མ་འཕྲིན་གྱི་སྒོ་ནས་བསྙེན་པར་་་་
རྫོགས་པར་གསུངས་པ་མི་འཐད་པར་ཐལ་ལོ། །དེས་ན་ལུང་དེ་གཉིས་ཀྱིས་
འཕྲིན་གྱི་སྒོ་ནས་བསྙེན་པར་རྫོགས་པར་སྒྲུབ་བྱེད་དགེ་འདུན་ལ་མི་བརྟེན་་་
པར་འདོད་པ་ཡང་ཁེགས་སོ། །ཁ་ཅིག །འཕྲིན་ཆོག་མ་གཏོགས་ལྷག་མ་དགུ་
པོ་ཐམས་ཅད་ད་ཆོག་གི་སྔ་རོལ་སྟོན་པ་ཞལ་བཞུགས་དུས་ཁོ་ནར་བྱུང་ཟེར་་
བ་ཡང་མི་འཐད་དེ། ལྕི་བའི་ཆོས་བརྒྱད་སྤོང་བར་ཁས་བླངས་པའི་སྒོ་ནས་
བསྙེན་པར་རྫོགས་པའི་ཆོ་ག་དེ་ད་ཆོག་བཅས་རྗེས་སུ་གནང་བའི་ཕྱིར་ཏེ། དེ་
ལྟར་གོང་དུ་བསྒྲུབས་ཟིན་པའི་ཕྱིར། ཁ་ཅིག །སྔོན་ཆོག་གནང་བའི་རྟེན་གྱི་
གང་ཟག་དེ་ཚེ་དེ་ཉིད་ལ་མཐོང་ལམ་ཐོབ་པ་དང་འཐོབ་ངེས་གང་རུང་ཞིག་
དགོས་ཤིང་། ཁྱད་པར་རང་བྱུང་གིས་བསྙེན་རྫོགས་ཡེ་ཤེས་ཁོང་ཆུད། སྟོན་
པར་ཁས་བླངས། ཚུར་ཤོག །ལྕི་བའི་ཆོས་བརྒྱད་སྤོང་བར་ཁས་བླངས་པའི་
སྒོ་ནས་བསྙེན་པར་རྫོགས་པ་གནང་བའི་རྟེན་གྱི་གང་ཟག་ལ་སྲིད་པ་ཐ་མ་པ་
ངེས་པར་དགོས་ཟེར་ན། ཤཱ་རིའི་བུ་ཆོས་ཅན། སྲིད་པ་ཐ་མ་པ་ཡིན་པར་ཐལ།
• 76 •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད།
ཚུར་ཤོག་གི་སྒོ་ནས་བསྙེན་རྫོགས་གནང་བའི་རྟེན་གྱི་གང་ཟག་ཡིན་པའི་་་་་
ཕྱིར་ཏེ། མཆོག་ཟུང་གཅིག་ཚུར་( ༣༦ན） ཤོག་གི་སྒོ་ནས་བསྙེན་པར་རྫོགས་པ་
ཡིན་པའི་ཕྱིར། རྩ་བར་འདོད་མི་ནུས་ཏེ། དགྲ་བཅོམ་པ་ཡིན་པའི་ཕྱིར། །
ང༢ ད་ལྟར་གྱི་ཆོ་ག་བཤད་པ།
ཅ༡ སྡོམ་པ་མ་ཐོབ་པ་འཐོབ་པར་བྱེད་པའི་ཐབས།
ཆ༡ ཚིགས་སྔ་མ་དགེ་ཚུལ་དུ་སྒྲུབ་པའི་ཆོ་ག་བཤད་པ།
༈ གཉིས་པ་ད་ལྟར་གྱི་ཆོ་ག་བཤད་པ་ལ། སྡོམ་པ་མ་ཐོབ་པ་འཐོབ་པར་
བྱེད་པའི་ཐབས། ཐོབ་པ་མི་ཉམས་པར་སྲུང་བའི་ཐབས། འགལ་རྐྱེན་བར་
ཆད་ཀྱི་མཚན་ཉིད་བཤད་པ་དང་གསུམ་ལས། དང་པོ་ལ། ཚིགས་སྔ་མ་དགེ་
ཚུལ་དུ་སྒྲུབ་པའི་ཆོ་ག །ཚིགས་ཕྱི་མ་བསྙེན་རྫོགས་སུ་སྒྲུབ་པའི་ཆོ་ག་གཉིས།
དང་པོ་ལ། སྦྱོར་བའི་ཆོ་ག་དང་། དངོས་གཞིའི་ཆོ་ག་གཉིས། དང་པོ་ལ། རྒྱུད་
ཕུན་སུམ་ཚོགས་པར་བྱ་བའི་ཕྱིར་མཁན་པོ་ལ་བརྟེན་དགོས་པར་བསྟན་པ།
རྒྱུད་དག་པར་བྱ་བའི་ཕྱིར་བར་ཆད་དྲིས་ནས་ཡོངས་སུ་དག་པ་བཟུང་བ།
བསྟན་པ་ལ་རིམ་གྱིས་བསླབ་པའི་ཕྱིར་སྡོམ་པ་གསུམ་སྦྱིན་པའི་གོ་རིམས་་་་་
བསྟན་པ། རྒྱུད་སྣོད་རུང་དུ་བྱ་བའི་ཕྱིར་རབ་ཏུ་བྱུང་བ་དང་བཞི་ལས། དང་
པོ་ནི། རབ་ཏུ་བྱུང་བ་དང་བསྙེན་པར་རྫོགས་པ་དེའི་ཕྱིར། དགེ་སློང་འགའ་
ཞིག་ལ་མཁན་པོ་ཉིད་དུ་གནས་པ་ལའོ། །ཞེས་པས་འཆད། གཞུང་འདི་གང་
ལས་འཕྲོས་ན། དགེ་འདུན་ཐམས་ཅད་འདུས་པ་ན་ཞེས་སོགས་ཀྱི་གཞུང་
འདི་ལས་འཕྲོས། འཕྲོས་ཚུལ་ནི་སྡོམ་པ་མ་ཐོབ་པ་འཐོབ་པར་བྱེད་པའི་
ཐབས་དེ་ལ་སྔོན་ཆོག་དང༌། ད་ཆོག་གཉིས་ཡོད་པ་ལས། སྔོན་ཆོག་ལ་
མཚམས་ནང་དེ་ན་གནས་པའི་དགེ་འདུན་ཐམས་ཅད་གྱིས་ལས་བྱེད་དགོས་་
པར་བསྟན་པ་ལ། ད་ཆོག་ལའང་དེས་ཆོག་གམ་ཞེ་ན་མི་ཆོག་སྟེ། ད་ཆོག་ལ་
，77 •



པཎ་ཆེན་བདེ་ལེགས་ཉི་མས་མཛད་
མཁན་པོ་ལ་བརྟེན་དགོས་པའི་ཕྱིར། ཞེས་འཆད་པ་ལ་གཞུང་འདི་བྱུང་སྟེ། རྒྱ་
ཆེར་འགྲེལ་ལས། དེ་ལྟར་སྔོན་གྱི་ཆོ་ག་དགོས་པ་དང་བཅས་པ་བསྟན་ནས།
ད་ནི་ད་ལྟར་གྱི་ཆོ་ག་བཤད་པར་བྱ་སྟེ། རབ་ཏུ་བྱུང་བ་དང་བསྙེན་པར་
རྫོགས་པ་དེའི་ཕྱིར་དགེ་སློང་འགའ་ཞིག་ལ་མཁན་པོ་ཉིད་དུ་གནས་པ་ལའོ། །
ཞེས་གསུངས་པའི་ཕྱིར། འདིར་ད་ཆོག་གི་རྣམ་གཞག་བཤད་པ་ལ། ད་ལྟར་གྱི་
ཆོ་ག་བཅས་པའི་ཚུལ། བཅས་པའི་དུས་མཐའ་བཅད་པ་དང་གསུམ་ལས།
དང་པོ་ནི། ད་ལྟར་གྱི་ཆོ་ག་བཅས་པའི་( ༣༦བ) ཚུལ་ཡོད་དེ། སྔོན་ཆོག་ལ་
བརྟེན་ནས་བསྙེན་པར་རྫོགས་པའི་དགེ་སློང་འགའ་ཞིག་ཆོས་བོ་ས་ལེགས་་་་་
པར་མ་བགོས། རྒྱུད་ལེགས་པར་མ་སྦྱངས། སྤྱོད་ལམ་རྒོད་བག་ཅན་དུ་གྱུར་པ་
དང་། ནད་པ་འགའ་ཞིག་ལ་ནད་གཡོག་མེད་པར་གཟིགས་ནས། བཅོམ་ལྡན་
འདས་ཀྱིས་དེང་ཕྱིན་ཆད་ངའི་ཉན་ཐོས་རྣམས་གཅིག་གིས་གཅིག་བསྡུ་བར་་
བྱ་བ་དང་། ནད་པ་རྣམས་ལ་རིམ་གྲོ་བྱེད་པའི་ཕྱིར། མཁན་པོ་དང་སློབ་
དཔོན་དང་བཅས་པས་རབ་ཏུ་བྱུང་བ་དང་། བསྙེན་པར་རྫོགས་པར་གནང་
ངོ༌། །ཞེས་ད་ལྟར་གྱི་ཆོ་ག་བཅས་པའི་ཕྱིར། གཉིས་པ་ནི། ཁ་ཅིག །སྟོན་པ་
མངོན་པར་རྫོགས་པར་སངས་རྒྱས་ནས་ལོ་བཅུ་གསུམ་པ་ལ་ད་ཆོག་བཅས་་་
པ་ཡིན་ཏེ། སྟོན་པ་མངོན་པར་རྫོགས་པར་སངས་རྒྱས་ནས་ལོ་བཅུ་གཉིས་ཀྱི་
གོང་ཡན་ཆད་ལ་ཚངས་སྤྱོད་སྐྱོན་མེད་ལ་གནས་པས། མི་ཚངས་སྤྱོད་ལ་
སོགས་པའི་བསླབ་པ་མ་བཅས་པའི་ཕྱིར། ཞེས་ཟེར་བ་མི་འཐད་དེ། སྟོན་
པ་མངོན་པར་རྫོགས་པར་སངས་རྒྱས་ནས་ལོ་དྲུག་པའི་དུས་སུ་ཤཱ་རིའི་བུས་་་
མཁན་པོ་མཛད་ནས། འཆར་ཀ་ད་ཆོག་གིས་བསྙེན་པར་རྫོགས་པའི་ཕྱིར།
གསུམ་པ་ནི། ཁ་ཅིག །བསྙེན་རྫོགས་ཀྱི་སྡོམ་པ་སྐྱེ་བ་ལ་ངེས་པར་མཁན་པོ་
དགོས་ཟེར་བ་མི་འཐད་དེ། སྔོན་ཆོག་ལ་བརྟེན་ནས་རབ་བྱུང་བསྙེན་རྫོགས་
ཀྱི་སྡོམ་པ་ཅིག་ཅར་དུ་སྐྱེ་བ་ཡོད་པའི་ཕྱིར་ཏེ། ཅིག་ཅར་རབ་ཏུ་འབྱུང་བ་
， 78 •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད།
དང་། བསྙེན་པར་རྫོགས་པ་ཉེ་བར་བསྒྲུབས་པར་གྱུར་པ་དེ་ལྟ་བུ་ནི་སྔོན་གྱི་
ཆོ་གའོ། །ཞེས་གསུངས་པའི་ཕྱིར། ཁ་ཅིག །ད་ཆོག་ལ་བརྟེན་ནས་བསྙེན་
རྫོགས་ཀྱི་སྡོམ་པ་སྐྱེ་བ་ལ་མཁན་པོ་ངེས་པར་དགོས་ཟེར་བ་ཡང་མི་འཐད་དེ།
ད་ཆོག་ལ་བརྟེན་ནས་མཁན་པོ་མེད་པར་ཡང་དེ་སྐྱེ་བ་ཡོད་པའི་ཕྱིར་ཏེ།
མདོ་རྩ་བ་ལས། དེ་དང་ལྡན་པའི་ལྟར་མཁན་པོ་མེད་པ་ཉིད་ལ་ཡང་ངོ༌། །
ཞེས་གསུངས་པའི་ཕྱིར། གཞུང་དོན་ནི། ད་ལྟར་གྱི་ཆོ་ག་ལ་བརྟེན་ནས་ཉེས་
མེད་ཕུན་ཚོགས་ཀྱི་སྡོམ་པ་སྐྱེ་ངེས་ཀྱི་རབ་ཏུ་བྱུང་བ་དང༌། བསྙེན་རྫོགས་ཀྱི་
སྡོམ་པ་ཐོབ་པར་འདོད་པའི་གང་ཟག་ཆོས་ཅན། རང་ཉིད་ཀྱི་མཁན་པོར་
འོས་པའི་དགེ་སློང་འགའ་( ༣ ༧ན）ཞིག་ལ་མཁན་པོ་ཉིད་དུ་གནས་པ་ལ་་་་་་་
བརྟེན་རིགས་ཏེ། ཆོས་ཅན་དེ་ཡིན་པའི་ཕྱིར། །ཁྱབ་སྟེ། རྒྱ་ཆེར་འགྲེལ་ལས།
རབ་ཏུ་བྱུང་བ་དང་། བསྙེན་པར་རྫོགས་པ་དེའི་ཕྱིར། དགེ་སློང་འགའ་
ཞིག་ལ་མཁན་པོ་ཉིད་དུ་གནས་པ་ལའོ། །ཞེས་བྱ་བ་ནི་གནས་པ་ལ་རབ་ཏུ་
བྱུང་བ་དང༌། བསྙེན་པར་རྫོགས་པ་དག་ཡོད་ཀྱི་མི་གནས་པ་ལ་མེད་དོ། །
ཞེས་གསུངས་པའི་ཕྱིར། མིང་དངོས་སུ་མ་སྨོས་པ་འགའ་ཞིག་ལ་ཞེས་སྨོས་
པ་ལ་དགོས་པ་ཡོད་དེ། རབ་བྱུང་གི་མཁན་པོས་བསྙེན་རྫོགས་ཀྱི་མཁན་པོ་
ངེས་པར་བྱེད་མི་དགོས་པར་རང་གང་ལ་མོས་པའི་དགེ་སློང་ཞིག་ལ་བསྙེན་་་
རྫོགས་ཀྱི་མཁན་པོ་ཞུས་པས་ཆོག་ཅེས་གོ་བར་བྱ་བའི་ཆེད་ཡིན་པའི་ཕྱིར་ཏེ།
རྒྱ་ཆེར་འགྲེལ་ལས། རབ་ཏུ་བྱུང་བ་དེ་ཁོ་ན་ལ་གནས་ཏེ་རྫོགས་པར་བསྙེན་
པ་ངེས་པ་མ་ཡིན་གྱི་འདི་ལྟར་འདོད་པས་འཇུག་པར་རིག་པར་བྱ་སྟེ། དེའི་
ཕྱིར་འགའ་ཞིག་ལ་ཞེས་བྱ་བའི་ཚིག་སྨོས་སོ། །ཞེས་གསུངས། འོ་ན། རབ་ཏུ་
བྱུང་བ་དང་། བསྙེན་པར་རྫོགས་པ་ཞེས་དངོས་སུ་སྨོས་ནས་དགེ་ཚུལ་མི་སྨོས་
པའི་རྒྱུ་མཚན་ཅི་ཡིན་ཞེ་ན་ཡོད་དེ། རབ་བྱུང་གི་ཚུལ་ཁྲིམས་གཙོ་བོར་མཁན་
པོ་ལས་འཐོབ་དགོས་ལ། དགེ་ཚུལ་གྱི་སྡོམ་པ་གཙོ་བོར་སློབ་དཔོན་ལས་
• 79 •



པཎ་ཆེན་བདེ་ལེགས་ཉི་མས་མཛད།
འཐོབ་པས་དེ་ལྟར་མ་སྨོས་པའི་ཕྱིར་དེ་ལྟར་ཡིན་ཡང་མཁན་པོ་མེད་པར་་་་་
བསྙེན་རྫོགས་ཀྱི་སྡོམ་པ་རྣམ་དག་སྐྱེ་བ་ཡོད་དེ། །མདོ་རྩ་བ་ལས། དེ་དང་ལྡན་
པའི་ལྟར་མཁན་པོ་མེད་པ་ཉིད་ལ་ཡང་ངོ༌། །ཞེས་དང་། བར་ཆད་མ་དྲིས་
པར་ཡང་ངོ༌། །ཞེས་གསུངས་པའི་ཕྱིར། ཁ་ཅིག །བསྒྲུབ་ཡུལ་དེའི་དང་པོའི་
མཁན་པོ་ཡིན་ན། དེའི་མཁན་པོ་ཡིན་པས་ཁྱབ་ཟེར་ན། འོ་ན། དེའི་མཁན་
པོའི་སྟ་གོན་ལ་གནས་པའི་དགེ་སློང་དེ་ཆོས་ཅན། དེར་ཐལ། དེའི་ཕྱིར།
རྟགས་གྲུབ་སྟེ། ཆོས་ཅན་དེའི་ཕྱིར། འདོད་མི་ནུས་ཏེ། བསྒྲུབ་བྱ་ཡུལ་དེས་
མཁན་པོར་གསོལ་བ་ལན་གསུམ་བཏབ་པའི་མཐར་མཁན་པོར་།ཁས་བླངས་་་
ཟིན་པའི་གང་ཟག་མ་ཡིན་པའི་ཕྱིར་ཏེ། ཆོས་ཅན་དེ་ཡིན་པའི་ཕྱིར། །
གཉིས་པ། རྒྱུད་དག་པར་བྱ་བའི་ཕྱིར་བར་ཆད་དྲིས་ནས་ཡོངས་སུ་དག་
པ་བཟུང་བ་དེ་འཆད་པ་ལ། དང་པོའི་མཁན་པོ་ཉིད་ཀྱི་བར་ཆད་དྲིས་ནས་
ཡོངས་སུ་དག་པ་ལ་སྐབས་དབྱེའོ། །ཞེས་གསུངས། འདི་གང་ལས་འཕྲོས་ན་
མཁན་པོ་ཉིད་དུ་གནས་པ་( ༣ ༧༠) ལའོ། །ཞེས་གསུངས་པ་འདི་ལས་འཕྲོས་
འཕྲོས་ཚུལ་ནི། མཁན་པོ་ཉིད་དུ་གནས་པ་ལའོ། །ཞེས་བཤད་ན། མཁན་པོར་
འོས་པ་དེས་བསྒྲུབ་བྱ་དེ་ཆོ་ག་གང་གིས་བཟུང་བར་བྱེད་ཅེ་ན། བསྒྲུབ་བྱ་
ཡུལ་གྱི་མཁན་པོར་འོས་པའི་དགེ་སློང་ཆོས་ཅན། ཁྱོད་ཀྱིས་བསྒྲུབ་བྱ་ཡུལ་ཆོ་
ག་གང་གིས་བཟུང་བ་ལ་བཞག་ཏུ་ཡོད་དེ། ཁྱོད་ཀྱིས་བསྒྲུབ་བྱ་དེ་ལ་སྡོམ་པ་
སྐྱེ་བ། གནས་པ། ཁྱད་པར་དུ་གྱུར་པ། མཛེས་པའི་བར་ཆད་དང་ལྡན་མི་
ལྡན་དྲིས་ནས་ཡོངས་སུ་དག་གོ་ཞེས་མི་ལྡན་པར་ཤེས་པ་ན། ཁོ་བོས་ཁྱོད་
རབ་ཏུ་དབྱུང་ངོ་། །ཞེས་སྐབས་དབྱེ་བར་བྱ་བ་ཡིན་པའི་ཕྱིར། ཞེས་འཆད་པ་
ལ་འདི་གསུངས། མ་དག་ན་སྐབས་དབྱེ་མི་རིགས་ཏེ། བསྒྲུབ་བྱ་ལ་མི་ཕན་
ཞིང༌། མཁན་པོ་རང་ཉིད་ལ་ཉེས་བྱས་འབྱུང་བ་སོགས་ཀྱི་སྐྱོན་ཡོད་པའི་ཕྱིར་
ཏེ། སྐྱེ་བའི་བར་ཆད་ཅན་ལ་སྡོམ་པ་མི་སྐྱེ། གནས་པའི་བར་ཆད་ཅན་ལ་
，
3) •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད།
སྡོམ་པ་ཡུན་རིང་དུ་མི་གནས། ཁྱད་པར་དུ་གྱུར་པའི་བར་ཆད་ཅན་ནད་པ་
ལྟ་བུ་སངས་རྒྱས་ཀྱི་བསྟན་པའི་ཁུར་མི་ཐེག་ཅིང་དགེ་བ་ལ་སྦྱོར་དུ་མི་བཟོད་
ལ། མཛེས་པའི་བར་ཆད་ཅན་ལག་རྡུམ་སོགས་རབ་བྱུང་བསྙེན་རྫོགས་སུ་
བསྒྲུབས་ན་བསྟན་པ་ལ་གཞན་གྱིས་འཕྱ་བ་དང་སྐུར་པ་འདེབས་པ་སོགས་་་་
འབྱུང་བས་བྱེད་པ་པོ་ལ་ཉེས་བྱས་སུ་འགྱུར་བའི་ཕྱིར། ཡོངས་སུ་དག་པ་རབ་
ཏུ་བྱུང་བ་དང་བསྙེན་པར་རྫོགས་པར་བྱ་རིགས་ཏེ། དེ་ལྟར་བྱས་ན་སངས་
རྒྱས་ཀྱི་བསྟན་པ་ལ་བྱ་བ་བྱས་པ་དང༌། སེམས་ཅན་ལ་ཕན་གདགས་པར་
འགྱུར་བའི་ཕྱིར་ཏེ། ལུང་ལས། ཀུན་དགའ་བོ་ཁྱོད་ཀྱིས་མཁན་པོ་དང་སློབ་
དཔོན་དང་བཅས་ནས་གཞན་རབ་ཏུ་བྱུང་བ་དང་བསྙེན་པར་རྫོགས་པར་་་་་
བྱས་ན་ང་ལ་བྱ་བ་བྱས་སོ། །ཞེས་གསུངས་པའི་ཕྱིར། གསུམ་པ་དེ་འཆད་པ་ལ།
དགེ་བསྙེན་ཉིད་དང་། དགེ་ཚུལ་ཉིད་དང་། དགེ་སློང་ཉིད་དག་གིས་སྔ་མ་
བསྙེན་པར་མ་རྫོགས་པ་ལ་ཕྱི་མ་མི་བྱའོ། །ཞེས་གསུངས། འབྲེལ་ནི་རབ་ཏུ་
བྱུང་བ་དང་བསྙེན་པར་རྫོགས་པ་དེའི་ཕྱིར། ཞེས་བཤད་ན། ཉེས་མེད་ཕུན་
ཚོགས་ཀྱི་ད་ཆོག་གི་སྒོ་ནས་བསྙེན་རྫོགས་སུ་བསྒྲུབ་ཚུལ་དེ་ཇི་ལྟ་བུ་ཞེ་ན།
དགེ་བསྙེན་སོགས་གསུམ་རིམ་གྱིས་བསྒྲུབ་དགོས་ཞེས་སྡོམ་པ་སྦྱིན་པའི་རིམ་་
པ་དེ་འཆད་པ་ལ། གཞུང་འདི་བྱུང་སྟེ། དེ་སྐད་དུ་ཡང་། རྒྱ་ཆེར་འགྲེལ་ལས།
སྡོམ་པ་རྣམས་སྦྱིན་པའི་གོ་རིམས་བསྟན་པའི་ཕྱིར། དགེ་བསྙེན་ཉིད་དང་།
དགེ་ཚུལ་ཉིད་དང༌། དགེ་སློང་ཉིད་( ༣ ༨ ན)དག་གིས་སྔ་མ་བསྙེན་པར་རྫོགས་
པ་ལ་ཕྱི་མ་མི་བྱའོ། །ཞེས་བྱ་བ་སྨྲས་ཏེ། ཞེས་གསུངས། ངག་དོན་ནི། ཉེས་མེད་
ཕུན་ཚོགས་ཀྱི་ད་ལྟར་གྱི་ཆོ་ག་ལ་བརྟེན་ནས། དགེ་བསྙེན་ཉིད་དང་། དགེ་
ཚུལ་ཉིད་དང༌། དགེ་སློང་ཉིད་དག་གིས་སྔ་མ་བསྙེན་པར་མ་རྫོགས་པ་སྟེ་མ་
ཐོབ་པར་ཕྱི་མ་བསྒྲུབ་པར་མི་བྱ་སྟེ་དེ་ལྟར་བྱས་ན་བསྟན་པ་ལ་རིམ་གྱིས་མ་་་
བསླབས་པའི་ཉེས་པར་འགྱུར་བའི་ཕྱིར། སྡོམ་པ་གསུམ་རིམ་གྱིས་སྦྱིན་པ་
•
8，



པཎ་ཆེན་བདེ་ལེགས་ཉི་མས་མཛད།
ཆོས་ཅན། དགོས་པ་ཡོད་དེ། བསྟན་པ་ལ་རིམ་གྱིས་བསླབ་པར་བྱ་བའི་ཆེད་
ཡིན་པའི་ཕྱིར་ཏེ། རྒྱ་ཆེར་འགྲེལ་ལས། དགེ་བསྙེན་ཉིད་དང་། དགེ་ཚུལ་ཉིད་
དང༌། དགེ་སློང་ཉིད་དག་གིས་ཚིགས་སྔ་མ་སྔ་མ་གང་དང་གང་ཡིན་པ་དེ་
དང་དེར་བསྙེན་པར་མ་རྫོགས་པ་ཞེས་བྱ་བ་ཡང་དག་པར་མ་ཐོབ་པའི་གང་
ཟག་ལ་ཚིགས་ཕྱི་མ་ཕྱི་མ་མི་བྱའོ་ཞེས་བསྟན་ཏོ། །ཞེས་གསུངས་པའི་ཕྱིར།
འདི་དག་གི་སྐབས་སུ་ཚིགས་སྔ་མ་སྔོན་དུ་མ་སོང་བར་ཕྱི་མ་རྫོབ་པ་ཡོད་་་་་
མེད་དཔྱད་པ། ཚིགས་སྔ་མ་སྦྱིན་པའི་མཇུག་ཐོགས་དེ་མ་ཐག་ཚིགས་ཕྱི་མ་
སྦྱིན་དུ་རུང་མི་རུང་དཔྱད་པ། སྡོམ་པ་གསུམ་ལ་གནས་པའི་གང་ཟག་གི རྣམ་
གཞག་བཤད་པ་དང་གསུམ་ལས། དང་པོ་ལ། དགེ་བསྙེན་གྱི་སྡོམ་པ་སྔོན་དུ་
མ་སོང་བར་དགེ་ཚུལ་དང༌། དེ་སྔོན་དུ་མ་སོང་བར་བསྙེན་རྫོགས་ཀྱི་སྡོམ་པ་
ཐོབ་པའི་གང་ཟག་ཡོད་དེ། རྒྱ་ཆེར་འགྲེལ་ལས། དགེ་བསྙེན་གྱི་སྡོམ་པ་མེད་
པར་ཡང་དགེ་ཚུལ་གྱི་སྡོམ་པ་ཡང་དག་པར་ལེན་ན་རུང་ང་ཉིད་ཡིན་ལ།
ཞེས་དང༌། ལུང་ལས་ཀྱང་། བཙུན་པ་ཁྱིམ་པ་རབ་ཏུ་མ་བྱུང་བ་ཞིག་རྫོགས་
པར་བསྙེན་པར་བགྱིད་ན་རྫོགས་པར་བསྙེན་ཞེས་བགྱིའམ། རྫོགས་པར་མ་
བསྙེན་ཞེས་བགྱི། ཉེ་བ་འཁོར། རྫོགས་པར་བསྙེན་ཞེས་བྱའོ། །ཞེས་སོགས་
གསུངས་པའི་ཕྱིར། གཉིས་པ་ནི། དགེ་བསྙེན་གྱི་སྡོམ་པ་བྱིན་པའི་མཇུག་དེ་མ་
ཐག་ཏུ་དགེ་ཚུལ་དང༌། དགེ་ཚུལ་གྱི་མཇུག་དེ་མ་ཐག་ཏུ་བསྙེན་རྫོགས་ཀྱི་
སྡོམ་པ་སྦྱིན་དུ་རུང་ངམ། ཞེ་ན། དེ་རུང་བ་ཞིག་ཡོད་དེ། ཡོ་བྱད་དྲུག་
ཚང་ཞིང་མུ་སྟེགས་ཅན་མ་ཡིན་པའི་ཁྱིམ་པ་ལོ་ཉི་ཤུ་ལོན་པ་དེ་ དགེ་ཚུལ་
དུ་བསྒྲུབས་པའི་མཇུག་དེ་མ་ཐག་ཏུ་( ༣ ༨ བ) དགེ་སློང་དུ་བསྒྲུབ་ཏུ་རུང་བའི་་
ཕྱིར་ཏེ། ལུང་ཕྲན་ཚེགས་ལས། ཡོ་བྱད་དྲུག་ཚང་ནས་རབ་ཏུ་དབྱུང་བར་བྱ་
ཞིང་བསྙེན་པར་རྫོགས་པར་བྱའོ། །ཞེས་གསུངས་པའི་ཕྱིར། ཤཱཀྱ་དང་མེ་བ་
རལ་པ་ཅན་མ་གཏོགས་པའི་མུ་སྟེགས་ཅན་སེམས་མགུ་བར་མ་བྱས་པའི་མུ་་་
མར
• 82 .



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད།
སྟེགས་ཅན་རྣམས་དགེ་བསྙེན་དུ་བསྒྲུབས་པའི་མཇུག་དེ་མ་ཐག་ཏུ་དགེ་ཚུལ་
དུ་བསྒྲུབ་ཏུ་མི་རུང་སྟེ། དེ་སངས་རྒྱས་ཀྱི་བསྟན་པ་ལ་མགུ་བ་བརྟག་པའི་
ཆེད་དུ་དགེ་བསྙེན་དུ་བསྒྲུབས་ནས་ཟླ་བ་བཞིར་གནས་དགོས་པའི་ཕྱིར་ཏེ།
འདི་ཉིད་ལས། དེ་དགེ་བསྙེན་ཉིད་དུ་བྱས་པའི་མཐའ་ཅན་དེ་ལ་དགེ་འདུན་
གྱིས་ལས་ཀྱིས་གནས་པ་བྱིན་ལ་ཟླ་བ་བཞིར་གནས་པར་བྱའོ། །ཞེས་གསུངས་
པའི་ཕྱིར། བུད་མེད་ལ་དགེ་ཚུལ་གྱི་སྡོམ་པ་བྱིན་པའི་མཇུག་དེ་མ་ཐག་ཏུ་
བསྙེན་རྫོགས་ཀྱི་སྡོམ་པ་སྦྱིན་དུ་མི་རུང་སྟེ། བུད་མེད་ལ་དེ་གཉིས་ཀྱི་བར་དུ་
དགེ་སློབ་མའི་སྡོམ་པ་སྦྱིན་དགོས་པའི་ཕྱིར་ཏེ། འདི་ཉིད་ལས། བུད་མེད་ལ་
ནི་དགེ་སློབ་མ་ཞེས་བྱ་བའི་ཚིགས་གཞན་ཡོད་དེ། ཞེས་གསུངས་པའི་ཕྱིར། དེ་
ཡང་ཁྱིམ་སོ་མ་བཟུང་བའི་བུད་མེད་ལོ་བཅོ་བརྒྱད་ལོན་པ་ན་དགེ་སློབ་མའི་་
སྡོམ་པ་བྱིན་ནས། ལོ་ཉི་ཤུ་ལོན་པ་ན་དགེ་སློང་མའི་སྡོམ་པ་སྦྱིན་པར་བྱ་བ་
ཡིན་ཞིང་། ཁྱིམ་སོ་བཟུང་བའི་དབང་དུ་བྱས་ན་ལོ་བཅུ་ལོན་པ་ན་དགེ་སློབ་
མ་དང་། བཅུ་གཉིས་ལོན་པ་ན་དགེ་སློང་མར་བསྒྲུབ་བར་བྱ་བ་ཡིན་ཏེ། མདོ་
རྩ་བ་ལས། ཁྱིམ་སོ་བཟུང་བ་བསྙེན་པར་རྫོགས་པར་བྱ་བའི་ལོ་རྣམས་ཀྱི་དང་
པོ་ནི་བཅུ་གཉིས་ཉིད་དོ། །ཞེས་གསུངས་པའི་ཕྱིར། །
༈ གསུམ་པ་ལ་རྟེན་གྱི་གང་ཟག་བཤད་པ་དང་། རྒྱུད་ཀྱི་ཚུལ་ཁྲིམས་
བཤད་པ་གཉིས། དང་པོ་ལ་གསུམ་ལས། དང་པོ་དགེ་བསྙེན་བཤད་པ་ལ།
མཚན་ཉིད། དབྱེ་བ། སྒྲ་བཤད་པ་དང་གསུམ་ལས། དང་པོ་ནི། ཇི་སྲིད་འཚོའི་
བར་དུ་རང་གི་སྤང་བྱའི་གཙོ་བོ་ལྔ་སྤོང་བར་ཁས་ལེན་པས་རབ་ཏུ་ཕྱེ་བའི་་་་
རིགས་སུ་གནས་པའི་སྡོམ་པ་ལ་གཙོ་བོར་གནས་པའི་གང་ཟག །དགེ་བསྙེན་
གྱི་མཚན་ཉིད། གཉིས་པ་ནི། དེ་ལ་སྒྲས་བརྗོད་རིགས་ཀྱི་སྒོ་ནས་དབྱེ་ན་
སྐྱབས་གསུམ་འཛིན་པའི་དགེ་བསྙེན། སྣ་གཅིག་སྤྱོད་པའི་དགེ་བསྙེན། སྣ་
འགའ་སྤྱོད་པའི་དགེ་བསྙེན། ཕལ་ཆེར་སྤྱོད་པའི་དགེ་བསྙེན། ( ༣༩ན) ཡོངས་
33 •



པཎ་ཆེན་བདེ་ལེགས་ཉི་མས་མཛད།
རྫོགས་དགེ་བསྙེན། ཚངས་སྤྱོད་དགེ་བསྙེན། གོ་མའི་དགེ་བསྙེན་རྣམས་སུ་
ཡོད། དགེ་བསྙེན་བཏགས་པ་བ་གང་ཞིག །ཇི་སྲིད་འཚོའི་བར་དུ་དཀོན་
མཆོག་གསུམ་ལ་སྐྱབས་སུ་འགྲོ་བར་ཁས་ལེན་པའི་གང་ཟག །དང་པོའི་
མཚན་ཉིད། དེ་གང་ཞིག །ཇི་སྲིད་འཚོའི་བར་དུ་སྤང་བྱ་ལྔའི་ནང་ནས་གཅིག་
ཙམ་སྤོང་བར་ཁས་ལེན་པ། གཉིས་པའི་མཚན་ཉིད། དེ་གང་ཞིག །ཇི་སྲིད་
འཚོའི་བར་དུ་སྤང་བྱ་ལྔའི་ནང་ནས་གཉིས་ཙམ་སྤོང་བར་ཁས་ལེན་པ།
གསུམ་པའི་མཚན་ཉིད། དེ་གང་ཞིག །ཇི་སྲིད་འཚོའི་བར་དུ་སྤང་བྱ་ལྔའི་ནང་
ནས་གསུམ་མམ་བཞི་སྤོང་བར་ཁས་ལེན་པ། བཞི་པའི་མཚན་ཉིད། དགེ་
བསྙེན་གང་ཞིག །ཇི་སྲིད་འཚོའི་བར་དུ་རང་གི་སྤང་བྱའི་གཙོ་བོ་ལྔ་སྤོང་བར་
ཁས་ལེན་པ། ཡོངས་རྫོགས་དགེ་བསྙེན་གྱི་མཚན་ཉིད། དགེ་བསྙེན་གང་ཞིག །
ཇི་སྲིད་འཚོའི་བར་དུ་མི་ཚངས་སྤྱོད་སྤོང་བར་ཁས་ལེན་པ། ཚངས་སྤྱོད་དགེ་
བསྙེན་གྱི་མཚན་ཉིད། དེ་གང་ཞིག །ཇི་སྲིད་འཚོའི་བར་དུ་བསྙེན་གནས་ཀྱི་
སྤང་བྱ་བརྒྱད་སྤོང་བར་ཁས་ལེན་པའི་རབ་བྱུང་གི་རྟགས་ཅན། གོ་མའི་དགེ་
བསྙེན་གྱི་མཚན་ཉིད། འོ་ན། སྣ་གཅིག་སྤྱོད་པ་སྣ་འགའ་སྤྱོད་་པ་སོགས་ཀྱི་
སྡོམ་པ་ལེན་ཚུལ་ཇི་ལྟར་ཡིན་ཞེ་ན། ཁ་ཆེ་བྱེ་བྲག་སྨྲ་བ་རྣམས་ན་རེ། སྡོམ་པ་
ལེན་པའི་ཚེ་སྤང་བྱ་ལྔ་སྤོང་བར་ཁས་བླངས་ནས་སྲུང་བའི་ཚེ་མ་བྱིན་ལེན་་་་
སོགས་གཅིག་གམ་གཉིས་སྲུང་བ་ཡིན་ནོ། །ཞེས་གསུངས་པ་ཡིན་ཏེ། མཛོད་
ལས། གལ་ཏེ་ཐམས་ཅད་སྡོམ་ཡིན་ན། །སྣ་གཅིག་སྤྱོད་སོགས་ཇི་ལྟ་བུ། །དེ་
སྲུང་བ་ལ་སྲུང་ཞེས་གྲགས། །ཞེས་གསུངས་པའི་ཕྱིར། དེ་ལ་མདོ་སྡེ་པ་ན་རེ།
སྟོན་པས་གདུལ་བྱ་ཁྲིམས་འཆལ་ལ་སྦྱར་བར་ཐལ། སྡོམ་པ་ལེན་པའི་ཚེ་སྤང་
བྱ་ལྔ་སྤོང་བར་ཁས་བླངས་ནས་སྲུང་བའི་ཚེ་གཅིག་གམ་གཉིས་གང་རུང་་་་
བསྲུངས་པས་ཆོག་པར་བཀའ་སྩལ་པའི་ཕྱིར། ཞེས་ཟེར། དེ་ལ་ཁ་ཆེ་བྱེ་བྲག་
སྨྲ་བ་ན་རེ། སྟོན་པས་གདུལ་བྱ་ཁྲིམས་འཆལ་ལ་སྦྱར་བར་ཐལ། དབྱར་ཁས་
• 8t •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད།
ལེན་པའི་ཚེ་ཟླ་བ་གསུམ་གནས་པར་( ༣༩ བ)ཁས་བླངས་ནས་གསོ་སྦྱོང་གསུམ་
མམ་གཉིས་སོང་ན་དགག་དབྱེ་བྱས་པས་ཆོག་པར་བཀའ་སྩལ་བའི་ ཕྱིར།
འཁོར་གསུམ། ཞེས་ཟེར། དེ་ནི་མི་མཚུངས་ཏེ། དགེ་ཚུལ་གྱི་སྡོམ་པ་ལེན་པའི་
ཚེ་སྤང་བྱ་བཅུ་སྤོང་བར་ཁས་བླངས་ནས་སྲུང་བའི་ཚེ་གཅིག་གམ་གཉིས་་་་་
ཙམ་བསྲུངས་པས་ཆོག་པར་བཀའ་སྩལ་ན། ཁྲིམས་འཆལ་ལ་སྦྱར་བར་མི་
འགྱུར་བར་ཐལ། དབྱར་ཁས་ལེན་ལ་གོང་གི་དེའི་ཕྱིར། འཁོར་གསུམ། གསུམ་
པ། སྒྲ་བཤད་པ་ནི། དགེ་བསྙེན་ཞེས་བརྗོད་པའི་རྒྱུ་མཚན་ཡོད་དེ། དགེ་བ་
མྱང་འདས་ལ་བསྙེན་པ་སྟེ་ཉེ་བའི་རྒྱུ་མཚན་གྱིས་དེ་ལྟར་བརྗོད་པའི་ཕྱིར། །
༈ གཉིས་པ་དགེ་ཚུལ་གྱི་རྣམ་གཞག་བཤད་པ་ལ། མཚན་ཉིད། དབྱེ་བ། སྒྲ་
བཤད་པ་དང་། གསུམ་ལས། དང་པོ་ནི། ཇི་སྲིད་འཚོའི་བར་དུ་རང་གི་སྤང་
བྱའི་གཙོ་བོ་བཅུ་སྤོང་བར་ཁས་འཆེ་བས་རབ་ཏུ་ཕྱེ་བའི་རིགས་སུ་གནས་་་་་
པའི་སྡོམ་པ་ལ་གཙོ་བོར་གནས་པའི་གང་ཟག །དགེ་ཚུལ་གྱི་མཚན་ཉིད།
གཉིས་པ་ནི། དེ་ལ་དབྱེ་ན། ཕ་མ་གཉིས། གསུམ་པ་སྒྲ་བཤད་པ་ནི། དགེ་
ཚུལ་གྱི་སྐད་དོད་ཐ་མ་ཎེ་ར་ཞེས་པ་ངལ་བ་ལ་འཇུག་པ་ལྟར་དགེ་ཚུལ་ཞེས་་་
བརྗོད་པའི་རྒྱུ་མཚན་ཡོད་དེ། རང་གི་བླ་མའི་བྱ་བ་ལ་ངལ་ཞིང་དུབ་པར་
བྱེད་པས་ན་དེ་ལྟར་བརྗོད་པའི་ཕྱིར། གསུམ་པ་དགེ་སློང་གི་རྣམ་གཞག་
བཤད་པ་ལ། མཚན་ཉིད། དབྱེ་བ། སྒྲ་བཤད་པ་གསུམ། དང་པོ་ནི། སྤོང་
བདུན་འཁོར་བཅས་ཀྱི་ཚུལ་ཁྲིམས་ལ་གཙོ་བོར་གནས་པའི་རིགས་སུ་གནས་་
པའི་གང་ཟག །དགེ་སློང་གི་མཚན་ཉིད། དེ་ལ་རྟེན་གྱི་སྒོ་ནས་དབྱེ་ན། ཕ་མ་
གཉིས། སྒྲས་བརྗོད་རིགས་ཀྱི་སྒོ་ནས་དབྱེ་ན། མིང་གི་དགེ་སློང་། ཁས་འཆེ་
བའི་དགེ་སློང་། སློང་བའི་དགེ་སློང་། ཉོན་མོངས་བཅོམ་པའི་དགེ་སློང་།
གསོལ་བཞིའི་ལས་ཀྱིས་བསྙེན་པར་རྫོགས་པའི་དགེ་སློང་དང་ལྔ་ཡོད་པ་ལས།
དང་པོ་གསུམ་བཏགས་པ་བ་དང་། ཕྱི་མ་གཉིས་མཚན་ཉིད་པ་ཡིན་ནོ། །
•8 •



པཎ་ཆེན་བདེ་ལེགས་ཉི་མས་མཛད།
གསུམ་པ། སྒྲ་བཤད་པ་ནི། ཅིའི་ཕྱིར་དགེ་སློང་ཞེས་བྱ་ཞེ་ན། དགེ་སློང་ཞེས་
བརྗོད་པའི་རྒྱུ་མཚན་ཡོད་དེ། དགེ་བ་སློང་བ་སྟེ་འཚོལ་བར་བྱེད་པའི་རྒྱུ་
མཚན་གྱིས་དེ་ལྟར་བརྗོད་པའི་ཕྱིར། སྤྱིར་དགེ་སློང་གི་སྒྲ་དོན་ལ་བདུན་
གསུངས་ཏེ། ལུང་རྣམ་འབྱེད་ལས། དགེ་བ་སློང་དང་ཟས་སློང་དང་། །ཉེ་བར་
ཞི་དང་( ༤༠ ན）ཆགས་བཅོམ་དང༌། །ལེགས་པར་འཚོལ་དང་ལམ་ཞུགས་དང༌། །
སློང་བའི་ཕྱིར་ན་དགེ་སློང་ཡིན་། །ཞེས་གསུངས་པའི་ཕྱིར། གཉིས་པ་ནི། དགེ་
བསྙེན་སོགས་ཀྱི་སྡོམ་པ་སོ་སོའི་མཚན་ཉིད་གོང་དུ་བཤད་པ་ལྟར་ཤེས་པར་
བྱའོ། །འདིའི་སྐབས་སུ་མཐའ་བཅད་པ་ལ། ཁ་ཅིག །ད་ཆོག་ལ་བརྟེན་ནས་
དགེ་བསྙེན་དང༌། དགེ་ཚུལ་གྱི་སྡོམ་པ་སྔོན་དུ་མ་སོང་བར་བསྙེན་རྫོགས་ཀྱི་
སྡོམ་པ་སྐྱེ་བ་ཡོད་ཀྱང་། བར་མ་རབ་བྱུང་གི་ཚུལ་ཁྲིམས་སྔོན་དུ་མ་སོང་བར་
བསྙེན་རྫོགས་ཀྱི་སྡོམ་པ་སྐྱེ་བ་མེད་ཟེར་བ་མི་འཐད་དེ། ད་ཐོག་ལ་བརྟེན་
ནས་མཁན་པོ་མེད་པར་བསྙེན་རྫོགས་ཀྱི་སྡོམ་པ་སྐྱེ་བ་ཡོད་པ་གང་ཞིག །ད་
ཆོག་ལ་བརྟེན་ནས་བར་མ་རབ་བྱུང་གི་ཚུལ་ཁྲིམས་སྐྱེ་བ་ལ་མཁན་པོ་ངེས་་་་
པར་དགོས་པའི་ཕྱིར། ཁ་ཅིག །བར་མ་རབ་བྱུང་གི་ཚུལ་ཁྲིམས་སྐྱེ་བ་ལ་
མཁན་པོ་ངེས་པར་དགོས་ཟེར་བ་མི་འཐད་དེ། སྔོན་ཆོག་ལ་བརྟེན་ནས་པར་
མ་རབ་བྱུང་གི་ཚུལ་ཁྲིམས་དང་བསྙེན་རྫོགས་ཀྱི་སྡོམ་པ་ཅིག་ཅར་དུ་སྐྱེ་བའི་་
ཕྱིར་ཏེ། ཅིག་ཅར་རབ་ཏུ་བྱུང་བ་དང་ཞེས་པའི་དོན་གྲུབ་པའི་ཕྱིར། ཁ་ཅིག །
སྔོན་ཆོག་ལ་བརྟེན་ནས་དགེ་ཚུལ་དང་བསྙེན་རྫོགས་ཀྱི་སྡོམ་པ་ཅིག་ཅར་དུ་་་
སྐྱེ་བ་ལུང་དེའི་དོན་ཡིན་ཟེར་ན་མི་འཐད་དེ། དགེ་ཚུལ་ལ་སྔོན་ཆོག་མ་
གསུངས་པའི་ཕྱིར། ཁ་ཅིག །དགེ་ཚུལ་ལ་དགེ་ཚུལ་ཞེས་བརྗོད་པའི་རྒྱུ་མཚན་
ཡོད་དེ། དེའི་སྐད་དོད་ཤྲ་མ་ཎེ་ར་ཞེས་པ་མིག་མཆི་མས་གང་བ་ལ་འཇུག་
ལ། དགེ་ཚུལ་དེ་མིག་མཆི་མས་གང་བ་དང་འདྲ་བའི་རྒྱུ་མཚན་གྱིས་དེ་ལྟར་
བརྗོད་པའི་ཕྱིར། དེ་དེ་དང་འདྲ་སྟེ། མིག་མཆི་མས་གང་བ་དེས་ཐག་ཉེ་བའི་
• 86 •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད།
གཟུགས་མཐོང་ཡང་རིང་བའི་གཟུགས་མི་མཐོང་བ་བཞིན་དུ། དགེ་ཚུལ་དེས་
རང་གི་བསླབ་བྱའི་གནས་སྟོན་པའི་འདུལ་བའི་སྡེ་སྣོད་ཉན་རུང་ཡང་། དགེ་
སློང་གི་བསླབ་བྱའི་གནས་སྟོན་པའི་འདུལ་བའི་སྡེ་སྣོད་ཉན་མི་རུང་བའི་་་་་་
ཕྱིར། ཞེས་ཟེར། འོ་ན། ལུང་ལས། སྡེ་སྣོད་གསུམ་ལ་མཁས་པའི་དགེ་ཚུལ་
བཤད་པ་མི་འཐད་པར་ཐལ། འདོད་པའི་ཕྱིར། ཁ་ཅིག །སྣ་གཅིག་སྤྱོད་པའི་
དགེ་བསྙེན་སོགས་དགེ་བསྙེན་མཚན་ཉིད་པ་ཡིན་ཟེར་ན། དེ་ཆོས་ཅན། སྤང་
བྱ་ལྔ་སྤོང་བའི་སྡོམ་པ་(༤༠ བ）ལ་གནས་པའི་གང་ཟག་ཡིན་པར་ཐལ། དགེ་
བསྙེན་ཡིན་པའི་ཕྱིར། ཁྱབ་སྟེ། མཛོད་ལས། སྤང་བྱ་ལྔ་བརྒྱད་བཅུ་དང་ནི། །
ཐམས་ཅད་སྤོང་བར་ནོད་པ་ལས། །དགེ་བསྙེན་དང་ནི་བསྙེན་གནས་དང་། །
དགེ་ཚུལ་ཆེད་དང་དགེ་སློང་ཉིད། །ཅེས་གསུངས་པའི་ཕྱིར། ཁོ་ན་རེ། རབ་
བྱུང་ཡིན་ན། རབ་བྱུང་གི་སྡོམ་པ་རྒྱུད་ལྡན་ཡིན་དགོས་པར་ཐལ། དགེ་ཚུལ་
ལ་དེའི་ཕྱིར། ཁྱབ་པ་ཁས་། རྟགས་འབུད། ཁ་ཅིག །བསྙེན་གནས་དང་དགེ་
བསྙེན་གྱི་སྡོམ་པ་ལེན་པའི་ཡུལ་ལ་དགེ་སློང་ཡིན་པ་ཅིག་ངེས་པར་དགོས་་་་་
ཟེར་བ་མི་འཐད་དེ། ཁྱིམ་བདག་མགོན་མེད་ཟས་སྦྱིན་གྱིས་རང་གི་འཁོར་
རྣམས་ལ་ཟླ་བ་བྱུང་ངོ་ཅོག་གི་ཉ་སྟོང་བརྒྱད་གསུམ་ལ་བསྙེན་གནས་ཀྱི་སྡོམ་་
པ་འབོགས་པར་འདུལ་བ་ལུང་ལས་གསུངས་པའི་ཕྱིར། འོ་ན། དགེ་བསྙེན་
ཉིད་དང་ཞེས་སོགས་གསུངས་ན། དགེ་བསྙེན་དང་དགེ་ཚུལ་གྱི་སྡོམ་པ་སྟེར་
ཚུལ་ཇི་ལྟ་བུ་ཞེ་ན། དེའི་ལན་སྟོན་པ་ལ། སྐྱབས་སུ་འགྲོ་བར་ཞེས་སོགས་
གསུངས་རྒྱ་ཆེར་འགྲེལ་ལས། སྔར་དཀོན་མཆོག་གསུམ་ལ་སྐྱབས་སུ་འགྲོ་བར་
བྱ་ཞིང་། ཕྱིས་སྡོམ་པ་ཡང་དག་པར་བླང་བར་བྱའོ་ཞེས་བསྟན་པའི་ཕྱིར།
སྐྱབས་སུ་འགྲོ་བར་ཁས་བླངས་པའི་ཚིག་རྩོམ་པ་དང༌། དགེ་བསྙེན་ཉིད་དང་
དགེ་ཚུལ་ཉིད་དུ་ཁས་བླངས་པའི་ཚིག་བྱའོ། །ཞེས་བྱ་བ་སྨྲས་ཏེ། ཞེས་
གསུངས་པའི་ཕྱིར། དོན་ནི། དགེ་བསྙེན་གྱི་སྡོམ་པ་དང་དགེ་ཚུལ་གྱི་སྡོམ་པ་
，37 ，



པཎ་ཆེན་བདེ་ལེགས་ཉི་མས་མཛད།
ཇི་ལྟར་སྦྱིན་པའི་ཚུལ་ཡོད་དེ། སྐྱབས་འགྲོ་རྩོམ་བྱེད་དུ་བྱས་ནས་སྦྱིན་པར་བྱ་
བ་ཡིན་པའི་ཕྱིར། དགེ་བསྙེན་དང་དགེ་ཚུལ་གྱི་སྡོམ་པ་ནི་འགལ་རྐྱེན་བཞི་
དང་བྲལ་ཞིང༌། མཐུན་རྐྱེན་ལྔ་ཚང་བ་ལས་སྐྱེ་བ་ཡིན་ལ། ཆོ་ག་མཐུན་པ་ནི་
སྦྱོར་དངོས་མཇུག་གསུམ་གྱི་ཆོ་ག་ལས་དགེ་བསྙེན་རྐྱང་པ་བསྒྲུབ་པ་ཡིན་ན་་་
བར་ཆད་དྲི་བ་སོགས་མི་དགོས་ལ། དགེ་ཚུལ་དང་སྦྲེལ་ནས་བསྒྲུབ་ན་དང་
པོར་བར་ཆད་དྲིས་ནས་དེའི་རྗེས་སུ་དཀོན་མཆོག་གསུམ་ལ་ཕྱག་ལན་གསུམ་
འཚལ་དུ་བཅུག །དེའི་རྗེས་སུ་རང་ཉིད་ལ་ཕྱག་ལན་གསུམ་འཚལ་དུ་བཅུག་
ནས། མདུན་དུ་ཙོག་པུར་བཞག་ལ། གདམ་ངག་གི་སྒོ་ནས་ངེས་འབྱུང་གི་
བསམ་པ་སྒྲུབ་པར་བྱེད་དགོས་སོ། །དངོས་གཞིའི་ཆོ་ག་ནི། (༤༡ ན) སྔགས་
ཚིག་ལན་གསུམ་བཟླས་པས་བྱེད་པ་ཡིན་ལ། སྔགས་ཚིག་ནི། བཙུན་པ་
དགོངས་སུ་གསོལ། བདག་མིང་འདི་ཞེས་བགྱི་བ་དུས་འདི་ནས་བཟུང་སྟེ་
ཇི་སྲིད་འཚོའི་བར་དུ་རྐང་གཉིས་རྣམས་ཀྱི་མཆོག་སངས་རྒྱས་ལ་སྐྱབས་སུ་་་
མཆིའོ། །འདོད་ཆགས་དང་བྲལ་བ་རྣམས་ཀྱི་མཆོག་ཆོས་ལ་སྐྱབས་སུ་མཆིའོ། །
ཚོགས་རྣམས་ཀྱི་མཆོག་དགེ་འདུན་ལ་སྐྱབས་སུ་མཆིའོ། །བདག་ཇི་སྲིད་
འཚོའི་བར་དུ་དགེ་བསྙེན་དུ་བཙུན་པས་བཟུང་དུ་གསོལ། ཞེས་ལན་གསུམ་
བཟླས་པའི་རྣམ་གྲངས་ཐ་མ་ལ། སྐྱབས་བརྗོད་པ། བདག་བརྗོད་པ། གཞན་
བརྗོད་པ་གསུམ་ལས། དགེ་འདུན་ལ་སྐྱབས་སུ་མཆིའོ། །ཞེས་པ་ཡན་ཆད་
སྐྱབས་བརྗོད། བདག་དགེ་བསྙེན་དུ་ཞེས་པ་བདག་བརྗོད་ཡིན་ཞིང་། བཙུན་
པས་བཟུང་དུ་གསོལ་ཞེས་པ་གཞན་བརྗོད་པ་ཡིན་ལ། དགེ་བསྙེན་དུ་ཞེས་
ཚིག་བརྗོད་པ་རྫོགས་པ་དང་དུས་མཉམ་དུ་བསྒྲུབ་བྱའི་རྒྱུད་ལ་སྡོམ་པ་སྐྱེ་་་་
ཞིང༌། རྣམ་གྲངས་ཐ་མ་ལ་སློབ་དཔོན་གྱིས་བཟུང་དུ་གསོལ། ཞེས་འདོན་
པ་བསྒྱུར་ནས་བྱེད་དགོས་པ་ཡིན་ནོ། །མཇུག་ཆོག་ཇི་ལྟར་བྱ་ཚུལ་ཡོད་དེ།
ཐབས་ལེགས་བརྗོད་པ་དང་། དེའི་འོག་ཏུ་དགེ་བསྙེན་གྱི་བསླབ་བྱ་བརྗོད་
• 88 •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད།
དགོས་པའི་ཕྱིར་ཏེ། དེའི་འོག་ཏུ་བསླབ་པ་བརྗོད་པ་ཁས་བླངས་པའི་ཚུལ་
གྱིས་བྱའོ། །ཞེས་གསུངས་པའི་ཕྱིར། འོ་ན། འདིའི་སྦྱོར་བ་ལ་སྐྱབས་འགྲོ་རྩོམ་
བྱེད་དུ་དགོས་པའི་རྒྱུ་མཚན་ཅི་ལྟ་བུ་སྙམ་ན་ཡོད་དེ། ངེས་འབྱུང་གི་བསམ་
པ་བརྟན་པོ་མེད་པར་སྡོམ་པ་མི་སྐྱེ་ལ། སྐྱབས་འགྲོས་ངེས་འབྱུང་གི་བསམ་པ་
བརྟན་པོ་སྒྲུབ་པར་བྱེད་པའི་ཕྱིར་ཏེ། རྒྱ་ཆེར་འགྲེལ་ལས། མྱ་ངན་ལས་འདས་
པའི་བསམ་པ་བརྟན་པོ་མེད་པར་སྡོམ་པ་མི་སྐྱེ་བས། སྐྱབས་སུ་འགྲོ་བས་མྱ་
ངན་ལས་འདས་པའི་བསམ་པ་བརྟན་པོ་སྒྲུབ་པར་བྱེད་དེ། ཞེས་གསུངས་
པའི་ཕྱིར། འོ་ན། བསྙེན་རྫོགས་ལ་སྐྱབས་འགྲོ་དངོས་སུ་མི་བྱེད་པས་ངེས་
འབྱུང་གི་བསམ་པ་གང་གིས་འདྲེན་པ་ཡིན་ཞེ་ན། བདག་བསྙེན་པར་རྫོགས་
པར་མཛད་དུ་གསོལ། ཞེས་པ་འདིས་སྒྲུབ་པར་བྱེད་པ་ཡིན་ཏེ། རྫོགས་པ་ནི་
ཉེར་འཚེ་ཐམས་ཅད་དང་བྲལ་བའི་མྱང་འདས་ཡིན་ལ། བསྙེན་པ་ནི་བསམ་
པ་( ༤༡ བ)ཐམས་ཅད་ཀྱིས་དེ་ལ་ཉེ་བ་ཡིན་པས། བསམ་པ་ཐམས་ཅད་ཀྱིས་
མྱ་ངན་ལས་འདས་པ་ལ་ཉེ་བར་མཛད་དུ་གསོལ། ཞེས་པ་ཡིན་ཏེ་རྒྱ་ཆེར་
འགྲེལ་ལས། འདི་ལྟར་བསྙེན་པར་རྫོགས་པ་ཞེས་བྱ་བ་ལ་རྫོགས་པ་ཞེས་བྱ་བ་
ནི་གནོད་པ་ཐམས་ཅད་དང་བྲལ་བའི་དངོས་པོ་ལ་བྱ་སྟེ། མྱ་ངན་ལས་འདས་
པ་ཡང་དེ་ལྟ་བུའི་རང་བཞིན་ཡིན་ནོ། །བསྙེན་པ་ཞེས་བྱ་བའི་སྒྲ་ནི་ཉེ་བའི་
ཚིག་སྟེ། དེའི་ཕྱིར་བསམ་པ་ཐམས་ཅད་ཀྱིས་མྱ་ངན་ལས་འདས་པ་དང་ཉེ་
བར་གྱུར་པ་ནི་བསྙེན་པར་རྫོགས་པ་ཡིན་ནོ། །ཞེས་གསུངས་པའི་ཕྱིར།
༈ སྐབས་འདིར་སྐྱབས་ཡུལ་གྱི་དཀོན་མཆོག་གསུམ་ངོས་བཟུང་བ། རྒྱུ་
གང་ལ་བརྟེན་ནས་ཚུལ་ཇི་ལྟར་དུ་སྐྱབས་སུ་འགྲོ་བ། སྐྱབས་འགྲོའི་ཕན་ཡོན།
སྐྱབས་འགྲོའི་བསླབ་བྱ་དང་བཞི། དང་པོ་ནི། དོན་གཉིས་མཐར་ཕྱིན་པའི་
སྐྱབས་གནས་མཐར་ཐུག་དེ། སངས་རྒྱས་དཀོན་མཆོག་གི་མཚན་ཉིད། མཚན་
གཞི་སྟོན་པ་ཤཱཀྱ་ཐུབ་པ་ལྟ་བུ། འགོག་བདེན་གྱིས་བསྡུས་པའི་སྐྱབས་གནས།
•
3) •



པཎ་ཆེན་བདེ་ལེགས་ཉི་མས་མཛད།
ཆོས་དཀོན་མཆོག་གི་ངོ་བོ་ཡིན། མཚན་གཞི་སློབ་མི་སློབ་ཀྱི་རྒྱུད་ཀྱི་འགོག་
བདེན་ལྟ་བུ། འཕགས་པའི་གང་ཟག་དང་དེའི་རྒྱུད་ཀྱི་ཡེ་ངེས་ཀྱིས་བསྡུས་
པའི་ཚོགས་མཆོག་གི་རིགས་སུ་གནས་པ་གང་རུང་། དགེ་འདུན་དཀོན་
མཆོག་གི་མཚན་ཉིད། མཚན་གཞི་ཞུགས་གནས་བརྒྱད་དང་དེའི་རྒྱུད་ཀྱི་ཡེ་
ཤེས་ལྟ་བུ། དེ་སྐད་དུ་ཡང་། མཛོད་ལས། གང་ཞིག་གསུམ་ལ་སྐྱབས་འགྲོ་བ། །
ཞེས་སོགས་དང༌། གཞིའི་འགྲེལ་པར་སངས་རྒྱས་ལ་ཞེས་བྱ་བ་ནི་མི་སློབ་པ་
སྟེ། སངས་རྒྱས་སུ་བྱེད་པའི་ཆོས་ཟད་པ་དང་མི་སྐྱེ་བ་ཤེས་པ་ལའོ། །ཆོས་ལ་
ཞེས་བྱ་བ་ནི་མྱ་ངན་ལས་འདས་པ་ལའོ། །དགེ་འདུན་ལ་ཞེས་བྱ་བ་ནི་སློབ་པ་
དང་མི་སློབ་པ་ལའོ། །ཞེས་གསུངས་པའི་ཕྱིར། གཉིས་པ་ནི། སྡུག་ཀུན་གྱིས་
བསྡུས་པའི་འཁོར་བ་ལ་འཇིགས་ཤིང་སྐྲག་པ་དང་། དཀོན་མཆོག་གསུམ་ལ་
དེ་ལས་སྐྱོབ་པའི་ནུས་པ་ཡོད་པར་ཤེས་ནས་དེ་ལྟ་བུའི་འཇིགས་པ་ལས་སྐྱོབ་་་
པའི་ཕྱིར་དཀོན་མཆོག་གསུམ་ལ་སྐྱབས་སུ་འགྲོ་བར་འདོད་པས་འཇིགས་པ་་
དེ་ལས་སྐྱོབ་པར་སྙིང་ཐག་པ་ནས་( ༤༢ན） བློ་འགེལ་བའོ། །གསུམ་པ་ནི།
གནས་སྐབས་ཉེར་འཚེ་མཐའ་དག་ལས་སྐྱོབ་པ་དང་། མཐར་ཐུག་མྱང་
འདས་འཐོབ་པ་སོགས་བསྟན་བཅོས་ལས་མང་དུ་གསུངས་པ་ལྟར་རོ།།བཞི་་་
པ་ནི་སྟོན་པ་གཞན་དང་འཇིག་རྟེན་པའི་ལྷ་དྲག་པོ་སོགས་ལ་སྐྱབས་སུ་མི་་་་
འགྲོ་ཞིང་། སེམས་ཅན་ལ་གནོད་འཚེའི་བསམ་པ་དང་བྲལ་བ་དང་། དཀོན་
མཆོག་གསུམ་ལ་མ་གུས་པ་དང་མུ་སྟེགས་ཅན་སོགས་དང་འགྲོགས་འདྲིས་མི་
བྱེད་པ་དང་། སྐྱེས་བུ་དམ་པ་ལ་བརྟེན་པ། ཚུལ་བཞིན་ཡིད་ལ་བྱེད་པ།
དཀོན་མཆོག་གསུམ་ལ་དད་ཅིང་གུས་པར་བྱེད་པ་སོགས་དུ་མ་ཡོད་དོ། །དགེ་
བསྙེན་དང་དེའི་སྡོམ་པའི་རྣམ་གཞག་སོགས་གོང་དུ་བཤད་པ་ལས་ཤེས་པར་
བྱའོ། །འདིར་མཐའ་བཅད་པ་ལ། ཁ་ཅིག །གཟུགས་སྐུ་ལ་གཉིས་ཡོད་དེ།
གཟུགས་སྐུ་དེ་ལ་རྩ་བའི་གཟུགས་སྐུ་སྟོན་པ་ཤཱཀྱ་ཐུབ་པ་ལྟ་བུ་དང༌། དེས་
• 90，



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད།
སྤྲུལ་པའི་སྤྲུལ་སྐུ་གཉིས་སུ་ཡོད་པའི་ཕྱིར། གཟུགས་སྐུ་སངས་རྒྱས་ཡིན་ཏེ།
དེའི་རྒྱུད་ཀྱི་ཟད་མི་སྐྱེ་ཤེས་པའི་ཡེ་ཤེས་དེ་རང་རྒྱུད་ལ་ལྡན་པའི་གང་ཟག་་་
སངས་རྒྱས་སུ་བྱེད་པའི་བྱེད་ཆོས་ཡིན་པའི་ཕྱིར་ཏེ། མཛོད་ལས། གང་ཞིག་
གསུམ་ལ། ཞེས་སོགས་གསུངས་པའི་ཕྱིར། དེས་ན་གཟུགས་སྐུ་སྐྱབས་ཡུལ་གྱི་
སངས་རྒྱས་དཀོན་མཆོག་མ་ཡིན་ཏེ། རྣམ་སྨིན་གྱི་ཕུང་པོ་ཡིན་པའི་ཕྱིར་དང་།
ཟག་བཅས་ཡིན་པའི་ཕྱིར། དང་པོ་གྲུབ་སྟེ། རང་གི་ཉེར་ལེན་དུ་གྱུར་པའི་སོ་
སོ་སྐྱེ་བོའི་ཕུང་པོའི་རྒྱུན་ཡིན་པའི་ཕྱིར། གཉིས་པ་གྲུབ་སྟེ། ལམ་བདེན་ལས་
གཞན་པའི་འདུས་བྱས་ཡིན་པའི་ཕྱིར། ཁྱབ་སྟེ། མཛོད་ལས། ལམ་མ་གཏོགས་
པའི་འདུས་བྱས་རྣམས། །ཟག་བཅས། ཞེས་གསུངས་པའི་ཕྱིར། ཟེར་བ་མི་
འཐད་དེ། ཤེས་བྱ་ཆོས་ཅན། དགེ་ཚུལ་གྱི་སྡོམ་པ་སྟེར་བའི་ཚེ། རྐང་གཉིས་
རྣམས་ཀྱི་མཆོག་སངས་རྒྱས་ལ་སྐྱབས་སུ་མཆིའོ། །ཞེས་སྐྱབས་འགྲོ་རྩོམ་བྱེད་
དུ་བྱས་ནས་སྟེར་དགོས་པར་བཤད་པ་མི་འཐད་པར་ཐལ། སྟོན་པ་ཤཱཀྱ་ཐུབ་
པ་དེ་རྐང་གཉིས་ཀྱི་གཙོ་བོར་གྱུར་པའི་སྐྱབས་ཡུལ་གྱི་སངས་རྒྱས་དཀོན་་་་་་
མཆོག་མ་ཡིན་པའི་ཕྱིར། རྟགས་ཁས། ཁོ་ན་རེ། གཟུགས་སྐུ་སངས་རྒྱས་ཡིན་
པར་ཐལ། རྒྱལ་བ་ཤཱཀྱ་ཐུབ་པ་གཟུགས་སྐུ་གང་ཞིག །དེ་སངས་རྒྱས་ཡིན་པའི་
ཕྱིར། དང་པོ་གྲུབ་སྟེ། ཆོས་ཅན་དེ་ཡིན་པའི་ཕྱིར། ( ༤༢ བ) གཉིས་པ་གྲུབ་སྟེ།
མཆོག་གི་སྤྲུལ་སྐུ་ཡིན་པའི་ཕྱིར་ཏེ། མཆོག་གི་སྤྲུལ་སྐུ་ཡོད་པའི་ཕྱིར། ཁ་ཅིག །
མ་ཁྱབ་ཟེར་བ་མི་འཐད་དེ། དེ་ཆོས་ཅན། སྤྲུལ་སྐུ་མ་ཡིན་པར་ཐལ། རྟེན་དེ་
ལ་གསར་དུ་སངས་རྒྱས་པའི་གང་ཟག་ཡིན་པའི་ཕྱིར། གཞན་ཡང་། ཁོ་ན་རེ།
གཟུགས་སྐུ་སངས་རྒྱས་མ་ཡིན་པར་ཐལ། རྒྱལ་བ་ཤཱཀྱ་ཐུབ་པའི་གཟུགས་
ཕུང་སངས་རྒྱས་མ་ཡིན་པའི་ཕྱིར་ན་མ་ཁྱབ། མ་གྲུབ་ན། དེར་ཐལ། སྡུག་
བདེན་ཡིན་པའི་ཕྱིར་ཏེ། ཟག་བཅས་ཡིན་པའི་ཕྱིར་ཏེ། ལམ་བདེན་ལས་
གཞན་པའི་འདུས་བྱས་ཡིན་པའི་ཕྱིར། ཁྱབ་སྟེ། མཛོད་ལས། ལམ་མ་གཏོགས་
•
] •



པཎ་ཆེན་བདེ་ལེགས་ཉི་མས་མཛད།
པའི་འདུས་བྱས་རྣམས། །ཟག་བཅས། ཞེས་གསུངས་པའི་ཕྱིར། ཟེར་ན་སྐྱོན་
མེད་དེ། གཟུགས་སྐུ་ལམ་བདེན་ཡིན་པའི་ཕྱིར་ཏེ། དེ་དོན་དམ་པའི་ཆོས་
མངོན་པ་ཡིན་པའི་ཕྱིར་ཏེ། དོན་དམ་པའི་ཆོས་མངོན་པ་དེ་རྗེས་འབྲངས་
དང་བཅས་ན་ཕུང་པོ་ལྔ་པ་ཅན་ཡིན་པའི་ཕྱིར་ཏེ། མཛོད་ལས། ཆོས་མངོན་
ཤེས་རབ་དྲི་མེད་རྗེས་འབྲངས་བཅས། །ཞེས་དང་། འཁོར་དང་བཅས་ན་ཕུང་
པོ་ལྔ། །ཞེས་གསུངས་པའི་ཕྱིར། ཁ་ཅིག །དེ་བཞིན་གཤེགས་པའི་སྐུ་ལ་ངན་
སེམས་ཀྱིས་ཁྲག་ཕྱུང་བའི་མཚམས་མེད་ཀྱི་ལས་མེད་པར་ཐལ། གཟུགས་སྐུ་
སངས་རྒྱས་མ་ཡིན་པ་གང་ཞིག །ཆོས་སྐུ་ལ་སུས་ཀྱང་ཁྲག་འབྱིན་མི་ནུས་པའི་
ཕྱིར། ཟེར་ན། ཆོས་མངོན་པ་མེར་བསྲེགས་པའི་ཆོས་སྤོང་གི་ལས་མེད་པར་
ཐལ། བརྡར་བཏགས་པའི་ཆོས་མངོན་པ་ནི་ཆོས་མངོན་པ་མ་ཡིན། དོན་དམ་
པའི་ཆོས་མངོན་པ་སུས་ཀྱང་མེས་སྲེག་པར་མི་ནུས་པའི་ཕྱིར། འཁོར་ག སུམ་
ཞེས་གཞན་དག་ཟེར། ཁ་ཅིག །རྒྱལ་བ་ཤཱཀྱ་ཐུབ་པ་སངས་རྒྱས་མ་ཡིན་ཟེར་
བ་ཆེས་མི་འཐད་དེ། རྒྱལ་བ་ཤཱཀྱ་ཐུབ་པ་ཆོས་ཅན། སངས་རྒྱས་ཡིན་པར་
ཐལ། སངས་རྒྱས་འཕགས་པ་ཡིན་པའི་ཕྱིར། རྟགས་གྲུབ་སྟེ། དེའི་མཚན་གཞི་
ཅིག་ཡོད་པའི་ཕྱིར། གཞན་ཡང་དེ་སངས་རྒྱས་ཡིན་པར་ཐལ། དེ་མངོན་པར་
རྫོགས་པར་སངས་རྒྱས་པའི་ཕྱིར། མ་གྲུབ་ན། དེར་ཐལ། སྟོན་པ་མངོན་
པར་རྫོགས་པར་སངས་རྒྱས་ནས་ལོ་དྲུག་པའི་དུས་སུ་ཤཱ་རིའི་བུས་མཁན་པོ་་་
མཛད་ནས། འཆར་ཀ་ད་ཆོག་གིས་བསྙེན་པར་རྫོགས་པ་ཡིན་པའི་ཕྱིར།
གཞན་ཡང༌། ལུང་ལས། སངས་རྒྱས་( ༤༣ ན）ལ་སོགས་པའི་དགེ་སློང་གི་དགེ་
འདུན་དང༌། ཞེས་གསུངས་པ་མི་འཐད་པར་ཐལ། རྩ་བའི་དམ་བཅའ་འཐད་
པའི་ཕྱིར། གཞན་ཡང་། སངས་རྒྱས་རང་བྱུང་གིས་བསྙེན་པར་རྫོགས་པ་མེད་
པར་ཐལ། རང་བྱུང་གིས་བསྙེན་པར་རྫོགས་པའི་སངས་རྒྱས་མེད་པའི་ཕྱིར།
མ་གྲུབ་ན། དེར་ཐལ། རྩ་བའི་དམ་བཅའ་འཐད་པའི་ཕྱིར། གཞན་ཡང་། དེ་
，92 •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད།
གང་ཟག་མ་ཡིན་པར་ཐལ། དེ་སངས་རྒྱས་ཀྱང་མ་ཡིན། སེམས་ཅན་ཡང་མ་
ཡིན་པའི་ཕྱིར། ཁ་ཅིག །ཉན་ཐོས་དགྲ་བཅོམ་པ་དང་ཉན་ཐོས་མཐོང་ལམ་
པའི་རྒྱུད་ཀྱི་ཟད་མི་སྐྱེ་ཤེས་པའི་ཡེ་ཤེས་དེ་དགེ་འདུན་དཀོན་མཆོག་ཡིན་་་་
ཀྱང་། གང་ཟག་གཉིས་པོ་དེ་དགེ་འདུན་དཀོན་མཆོག་མ་ཡིན་ཟེར་ན། ཤེས་
བྱ་ཆོས་ཅན། ཉན་ཐོས་དགྲ་བཅོམ་པ་དགེ་འདུན་དཀོན་མཆོག་ཡིན་པར་
ཐལ། དེའི་རྒྱུད་ཀྱི་ཟད་མི་སྐྱེ་ཤེས་པའི་ཡེ་ཤེས་དེ་རང་རྒྱུད་ལ་ལྡན་པའི་གང་
ཟག་དགེ་འདུན་དཀོན་མཆོག་ ཏུ་བྱེད་པའི་བྱེད་ཆོས་ཡིན་པའི་ཕྱིར་ཏེ།
མཛོད་ལས་སངས་རྒྱས་དགེ་འདུན་བྱེད་པའི་ཆོས། །ཞེས་གསུངས་པའི་ཕྱིར།
གཞན་ཡང་། ཚུལ་ཁྲིམས་དང་ལྡན་པའི་དགེ་སློང་བཞི་ཚོགས་པ་ལ་དགེ་
འདུན་དུ་འཇོག་མི་རིགས་པར་ཐལ། དགེ་འདུན་དང་གང་ཟག་གི་གཞི་
མཐུན་མེད་པའི་ཕྱིར་ཏེ། དགེ་འདུན་དཀོན་མཆོག་དང་གང་ཟག་གི་གཞི་
མཐུན་མེད་པའི་ཕྱིར་ཏེ། ཉན་ཐོས་དགྲ་བཅོམ་པ་དང་ཉན་ཐོས་མཐོང་ལམ་
པ་དགེ་འདུན་དཀོན་མཆོག་མ་ཡིན་པའི་ཕྱིར། །
༈ བཞི་པ་རྒྱུད་སྣོད་རུང་དུ་སྒྲུབ་པ་ལ་གཉིས། སྦྱོར་བའི་ཆོ་ག་དང༌། དངོས་
གཞིའི་ཆོ་གའོ། །དང་པོ་ནི། དགེ་བསྙེན་ཉིད་དུ་ཉེ་བར་བསྒྲུབས་ནས། ཞེས་
སོགས་ཀྱིས་འཆད། གཉིས་པ་ནི། སྐྱབས་སུ་འགྲོ་བ་རྩོམས་པས་རབ་ཏུ་བྱུང་
བ་ཉེ་བར་བསྒྲུབ་པར་བྱའོ། །ཞེས་པས་འཆད། འཕྲོས་ནི། དགེ་བསྙེན་ཉིད་
དང་དགེ་ཚུལ་ཉིད་དུ་ཁས་བླངས་པའི་ཚིག་བྱའོ། །ཞེས་སྐྱབས་འགྲོ་རྩོམ་བྱེད་
དུ་བྱས་ནས་དགེ་བསྙེན་ཉིད་དུ་བསྒྲུབ་པར་བསྟན་པ་ལ། དགེ་བསྙེན་ཉིད་དུ་
བསྒྲུབས་པའི་འོག་ཏུ་དགེ་ཚུལ་ཉིད་དུ་ཇི་ལྟར་བསྒྲུབ་པར་བྱ་ཞེ་ན། དང་པོར་
དགེ་འདུན་ལ་གཏད་པ་སོགས་ཀྱིས་རིམ་པས་བསྒྲུབ་པར་བྱ། ཞེས་བཤད་པ་
ལ། དགེ་བསྙེན་ཉིད་དུ་ཞེས་སོགས་ཀྱི་གཞུང་འདི་བྱུང་སྟེ། རྒྱ་ཆེར་འགྲེལ་
ལས། དགེ་བསྙེན་ཉིད་ཀྱི་འོག་ཏུ་ཡང་གང་གིས་དགེ་ཚུལ་ཉིད་དུ་ཉེ་བར་
•j3，



པཎ་ཆེན་བདེ་ལེགས་ཉི་མས་མཛད།
བསྒྲུབ་པར་བྱ་ཞེ་ན། དེའི་ཕྱིར་རང་གིས་དགེ་བསྙེན་ཉིད་དུ་ཉེ་བར་བསྒྲུབས་
ནས་དགེ་འདུན་ལ་ཞུ་བའི་དགེ་སློང་ལ་གཏད་པར་བྱའོ། །ཞེས་བྱ་བ་སྨྲས་ཏེ།
ཞེས་གསུངས་པའི་ཕྱིར། ངག་དོན་ནི། དང་པོའི་མཁན་པོ་ཉིད་ཀྱིས་བསྒྲུབ་
བྱ་དགེ་བསྙེན་དུ་བསྒྲུབས་པའི་འོག་ཏུ་ཇི་ལྟར་བྱ་བའི་ཚུལ་ཡོད་དེ། དེས་
དགེ་བསྙེན་ཉིད་དུ་ཉེ་བར་བསྒྲུབས་ནས་དགེ་འདུན་ལ་ཞུ་བའི་དགེ་སློང་་་་
བསྒྲུབ་བྱ་འདི་རབ་ཏུ་བྱུང་བར་དགེ་འདུན་ལ་ཞུས་ཤིག་ཅེས་བགཏད་པར་བྱ་་་
བ་ཡིན་པའི་ཕྱིར། རང་གིས་ཞེས་པ་ནི་དང་པོའི་མཁན་པོ་ལ་བྱ་སྟེ། ཊཱིཀྐར།
རང་གིས་ཞེས་བྱ་བ་ནི་མཁན་པོ་སྟེ། ཞེས་གསུངས་པའི་ཕྱིར། ཞུ་བའི་དགེ་
སློང་དེས་ཇི་ལྟར་བྱ་བའི་ཚུལ་ཡོད་དེ། ཅི་བར་ཆད་ཀྱི་ཆོས་རྣམས་ཡོངས་སུ་
དག་གམ་ཞེས་དྲིས་ནས། དག་ན་རབ་ཏུ་བྱུང་བར་དགེ་འདུན་ལ་ཞུ་བར་བྱ་
བ་ཡིན་པའི་ཕྱིར། རྒྱ་ཆེར་འགྲེལ་ལས། ཅི་ཡོངས་སུ་དག་གམ་ཞེས་དྲིས་ལ་
དག་ན་ཞུ་བར་བྱའོ་ཞེས་སྨྲས་ཏེ། ཅི་ཡོངས་སུ་དག་གམ་ཞེས་བྱ་བ་ནི། ཅི་བར་
ཆད་ཀྱི་ཆོས་རྣམས་ཡོངས་སུ་དག་གམ་ཞེས་བྱའོ། །ཞེས་གསུངས་པའི་ཕྱིར། འོ་
ན། དགེ་འདུན་ཇི་ལྟར་གནས་པ་ཞུ་ཞེ་ན། ཐམས་ཅད་འདུས་པ་ཡང་རུང་།
ཞེས་སོགས་གསུངས་པ་ལྟར་དགེ་འདུན་ཇི་ལྟར་གནས་པ་ལ་ཞུ་བ་བཞག་ཏུ་་་
ཡོད་དེ། གནས་ཁང་གཅིག་ན་དགེ་འདུན་ཐམས་ཅད་འདུས་པ་དང༌། གནས་
ཁང་སོ་སོ་ན་གནས་པའི་དགེ་འདུན་ལ་ཞུ་བར་བྱ་བ་ཡིན་པའི་ཕྱིར་ ་ཏེ།
གནས་ཁང་སོ་སོ་ན་གནས་པ་ལ་ཡང་དགེ་འདུན་དུ་ལོངས་པ་ལ་ཞུ་དགོས་ཀྱི།
དགེ་འདུན་རེ་རེ་བ་ལ་ཞུ་བས་མི་ཆོག་སྟེ། རྒྱ་ཆེར་འགྲེལ་ལས། གང་གི་ཚེ་དགེ་
འདུན་དུ་གྱུར་པའི་དགེ་སློང་དག་རང་རང་གི་གནས་ཁང་ན་གནས་པའི་ཚེ་་་
གནས་ཁང་སོ་སོར་སོང་སྟེ་དེ་དག་གི་མདུན་དུ་ཞུར་ཡང་རུང་ངོ་ཞེས་བསྟན་་
ཏོ། །ཞེས་གསུངས་པའི་ཕྱིར། ཞུས་པ་ན་དགེ་འདུན་གྱིས་ཇི་ལྟར་བྱ་ཚུལ་ཡོད་
དེ། དགེ་འདུན་ཐམས་ཅད་ཀྱིས་གལ་ཏེ་ཡོངས་སུ་དག་ནའོ། །ཞེས་བརྗོད་
，
9 A •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད།
པར་བྱ་བ་ཡིན་པའི་ཕྱིར། རབ་བྱུང་དུ་བསྒྲུབ་པར་ཞུ་བའི་འོག་ཏུ་མཁན་
པོར་གསོལ་བ་གདབ་དགོས། ཞེས་( ༤༤ན）བཤད་པ་ལ། མཁན་པོར་གསོལ་
བར་བྱའོ་ཞེས་གསུངས་པའི་ཕྱིར། གསོལ་བ་བཏབ་པའི་འོག་ཏུ་རབ་ཏུ་བྱུང་
བར་འདོད་མི་འདོད་བརྟག་པའི་ཕྱིར་གཙུག་ཕུད་རེ་ཞིག་འཇོག་ཅིང་། དེ་
མ་གཏོགས་པའི་སྐྲ་དང་ཁ་སྤུ་བྲེག་དགོས་ཞེས་སྟོན་པ་ལ། གཙུག་ཕུད་མ་
གཏོགས་པ་སྐྲ་དང་ཁ་སྤུ་བྲེག་པར་བྱའོ། །ཞེས་གསུངས་དེའི་འོག་ཏུ་རབ་ཏུ་
བྱུང་བར་འདོད་ངེས་ན་གཙུག་ཕུད་ཀྱང་བྲེག་དགོས་སོ། །ཞེས་འཆད་པ་ལ།
གཙུག་ཕུད་བྲེག་གོ །ཞེས་དྲིས་ནས་སྟེར་ན་དེའོ། །ཞེས་གསུངས། གཙུག་ཕུད་
བྲེག་མ་ཐག་པ་དེས་ཁྲུས་བྱ་དགོས་ཞེས་སྟོན་པ་ལ། ཁྲུས་བྱའོ། །ཞེས་པ་འདི་
བྱུང་། དེའི་འོག་ཏུ་མཁན་པོས་རབ་ཏུ་བྱུང་བའི་བླ་གོས་དང༌། མཐང་གོས་
ཚད་ལྡན་རུང་བའི་ཚོན་ངུར་སྨྲིག་སོགས་སུ་ཁ་བསྒྱུར་བ་སྦྱིན་དགོས། ཞེས་
འཆད་པ་ལ། མཁན་པོས་གོས་ངུར་སྨྲིག་དག་སྦྱིན་པར་བྱའོ། །ཞེས་གསུངས།
དེའི་རྗེས་སུ་བསྒྲུབ་བྱས་མཁན་པོའི་རྐང་པ་གཉིས་ལ་གཏུགས་ཏེ་ཕྱག་འཚལ་
ནས་གོས་དེ་དག་བླང་དགོས། ཞེས་འཆད་པ་ལ། རྐང་པ་གཉིས་ལག་གཏུགས་
ཏེ་བླང་བར་བྱའོ། །ཞེས་གསུངས། འདིའི་འོག་ཏུ་མཁན་པོས་གོས་དེ་དག་
བསྒྲུབ་བྱ་ལ་སྐོན་དགོས། ཞེས་འཆད་པ་ལ། མཁན་པོས་བསྐོན་པར་བྱའོ། །
ཞེས་གསུངས། དེའི་ཚེ་མཁན་པོས་རང་ངམ་རྩོལ་བ་གང་རུང་གི་སྒོ་ནས་
བསྒྲུབ་བྱ་དེ། ཟ་མ་དང་། མ་ནིང་དང་། མཚན་མ་མེད་པ་དང་། མཚན་གཉིས་
དང་ལྡན་མི་ལྡན་བརྟགས་དགོས། ཞེས་སྟོན་པ་ལ། མཚན་མ་ཚོར་བར་བརྟག་
གོ །ཞེས་གསུངས། །
༈ གཉིས་པ། དངོས་གཞིའི་ཆོ་ག་ལ་སྐྱབས་སུ་འགྲོ་བ་རྩོམ་པས་རབ་ཏུ་
བྱུང་བ་ཉེ་བར་བསྒྲུབ་པར་བྱའོ། །ཞེས་གསུངས་དོན་ནི། བར་མ་རབ་བྱུང་དུ་
བསྒྲུབ་པ་ལ་དགག་པའི་ཚུལ་གྱིས་འགལ་རྐྱེན་བཞི་དང་བྲལ་བ། སྒྲུབ་པའི་
• 95 •



པཎ་ཆེན་བདེ་ལེགས་ཉི་མས་མཛད།
ཚུལ་གྱིས་མཐུན་རྐྱེན་ལྔ་ཚང་དགོས་ལ། དེ་ལྔའི་ནང་ནས་དང་པོ་ཡུལ་མཐུན་
པ་ནི། འདིའི་དད་པའི་ཡུལ་དུ་དཀོན་མཆོག་གསུམ་དགོས་པ་ཡིན་ཏེ། འདིའི་
སྦྱོར་བ་ལ་སྐྱབས་འགྲོ་རྩོམ་བྱེད་དུ་བྱེད་དགོས་པའི་ཕྱིར། དེས་མཚོན་པའི་
བརྡར་རབ་བྱུང་གི་ཆ་བྱད་ཅན་གྱི་སྟོན་པའི་སྐུ་གཟུགས་བཞུགས་སུ་གསོལ་་་་
བ་ཡིན་ནོ། །དེའི་རྒྱུ་མཚན་ཡོད་དེ། སྟོན་པ་འདིའི་བསྟན་པ་ལ་ཤཱཀྱའི་རབ་
( ༤༤བ) བྱུང་རུང་གི །སྟོན་པ་གཞན་གྱི་རབ་བྱུང་མི་རུང་ངོ༌། །ཞེས་རྟོགས་
པར་བྱ་བའི་དགོས་པ་ཡོད་པའི་ཕྱིར། དེར་མ་ཟད་མཁན་པོ་མཚན་ཉིད་དང་
ལྡན་པ་ལ་མཁན་པོར་གསོལ་བ་བཏབ་ནས་ཁས་བླངས་པ་ཅིག་དགོས་ཏེ།
བར་མ་རབ་བྱུང་གི་ཚུལ་ཁྲིམས་མཁན་པོ་ལ་བརྟེན་ནས་སྐྱེ་བའི་ཕྱིར། གཉིས་
པ་བསམ་པ་མཐུན་པ་ནི། སྔར་ཁྱིམ་པའི་བསམ་པ་ཅན་དང༌། འཁོར་བའི་
བསམ་པ་ཅན་ཡིན་པ་ལ་རིམ་པ་བཞིན་དུ་རབ་བྱུང་གི་བསམ་པ་ཅན་དང་།
མྱང་འདས་ཀྱི་བསམ་པ་ཅན་དུ་བསྒྲུབ་པར་བྱ་བ་ཡིན་ལ། དེས་མཚོན་པའི་
བརྗེད་ཐོར་བརྗེ་བོ་སོགས་ཡིན་ནོ། །གསུམ་པ་རྒྱུད་མཐུན་པ་ནི་ཉེས་མེད་ཕུན་
ཚོགས་ཀྱི་དབང་དུ་བྱས་ན་དགེ་བསྙེན་གྱི་སྡོམ་པ་སྔོན་དུ་སོང་ཞིང་བར་མ་་་་
རབ་བྱུང་གི་ཚུལ་ཁྲིམས་རྙེད་པས་རྒྱུད་མ་བཀག་པ་དང་ཚོགས་སུ་མ་ལོངས་་་
པ་ཞིག་དགོས། བཞི་པ་རྟགས་མཐུན་པ་ལ་ལུས་ཀྱི་བྱི་བྱད་ཀྱི་རྟགས། གོས་ཀྱི་
རྟགས། སྣོད་སྤྱོད་ཀྱི་རྟགས་གསུམ་ཚང་དགོས། དེས་ན་རང་བྱུང་གི་ཚུལ་
ཁྲིམས་གང་ཞིག །དགེ་ཚུལ་གྱི་སྡོམ་པའི་སྔ་རོལ་ཏུ་སྦྱིན་པར་བྱ་བའི་བར་མའི་
ཚུལ་ཁྲིམས་ཀྱི་རིགས་སུ་གནས་པ། བར་མ་རབ་བྱུང་གི་ཚུལ་ཁྲིམས་ཀྱི་མཚན་
ཉིད་ཡིན་ནོ། །སྐབས་འདིར་མཐའ་བཅད་པ་ལ། ཁ་ཅིག །རབ་བྱུང་གང་ཞིག །
རབ་བྱུང་གི་སྡོམ་པ་རྒྱུད་ལ་མི་ལྡན་པ། བར་མ་རབ་བྱུང་གི་མཚན་ཉིད་ཟེར་
ན་བར་མ་རབ་བྱུང་གི་ཚུལ་ཁྲིམས་སྔོན་དུ་མ་སོང་བར་དགེ་ཚུལ་གྱི་སྡོམ་པ་
བླངས་ལ་མ་སྐྱེས་པའི་གང་ཟག་ཆོས་ཅན། མཚོན་བྱ་དེར་ཐལ། མཚན་ཉིད་
• 96 •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད།
དེའི་ཕྱིར། དེར་ཐལ། དགེ་ཚུལ་གྱི་སྡོམ་པ་བླངས་པའི་གང་ཟག་ཡིན་པའི་ཕྱིར།
གཉིས་པ་སླ། རྩ་བར་འདོད་མི་ནུས་ཏེ། བར་མ་རབ་བྱུང་གི་ཚུལ་ཁྲིམས་མ་
བླངས་པའི་གང་ཟག་ཡིན་པའི་ཕྱིར། ཁ་ཅིག །རང་རྒྱུད་ལྡན་གྱི་གང་ཟག་
བར་མ་རབ་བྱུང་དུ་བྱེད་པའི་བྱེད་ཆོས་སུ་གྱུར་པའི་ཚུལ་ཁྲིམས། བར་མ་རབ་
བྱུང་གི་ཚུལ་ཁྲིམས་ཀྱི་མཚན་ཉིད་ཟེར་ན། གསོལ་བཞིའི་ལས་ཀྱི་སྔོན་ཆོག་ལ་
བརྟེན་ནས་བསྙེན་པར་རྫོགས་པའི་དགེ་སློང་གི་རྒྱུད་ཀྱི་བར་མ་རབ་བྱུང་གི་་་
ཚུལ་ཁྲིམས་ཆོས་ཅན། མཚན་ཉིད་དེར་( ༤༥ན）ཐལ། མཚོན་བྱ་དེའི་ཕྱིར།
མ་གྲུབ་ན། དེར་ཐལ། དེའི་རྒྱུད་ལ་བར་མ་རབ་བྱུང་གི་ཚུལ་ཁྲིམས་ཡོད་
པའི་ཕྱིར་ཏེ། ཅིག་ཅར་རབ་ཏུ་བྱུང་བ་དང་བསྙེན་པར་རྫོགས་པ་ཞེས་པའི་
སྐབས་ནས་བསྟན་པའི་ཚུལ་ཁྲིམས་དེ་བར་མ་རབ་བྱུང་གི་ཚུལ་ཁྲིམས་ལ་་་་་
བྱེད་རིགས་པའི་ཕྱིར། དེ་ལྟར་དུ་གཞི་འགྲེལ་ལས་གསུངས་པའི་ཕྱིར། རྩ་བར་
འདོད་མི་ནུས་ཏེ། དེ་འདྲའི་དགེ་སློང་དེ་བར་མ་རབ་བྱུང་མ་ཡིན་པའི་ཕྱིར་
ཏེ། དེ་དགེ་སློང་ཡིན་པའི་ཕྱིར། གཞན་ཡང་། བར་མ་རབ་བྱུང་གི་ཚུལ་ཁྲིམས་
དང་། དགེ་ཚུལ་གྱི་སྡོམ་པ་དང་། དགེ་སློང་གི་སྡོམ་པ་གསུམ་རིམ་གྱིས་བླངས་
པའི་དགེ་སློང་གི་རྒྱུད་ཀྱི་བར་མ་རབ་བྱུང་གི་ཚུལ་ཁྲིམས་ཆོས་ཅན། མཚན་
ཉིད་དེར་ཐལ། མཚོན་བྱ་དེའི་ཕྱིར། མ་གྲུབ་ན། དེར་ཐལ། དེའི་རྒྱུད་ལ་བར་
མ་རབ་བྱུང་གི་ཚུལ་ཁྲིམས་ཡོད་པའི་ཕྱིར་ཏེ། དེས་བར་མ་རབ་བྱུང་གི་ཚུལ་
ཁྲིམས་ཐོབ་པ་གང་ཞིག །དེ་ལ་བར་མ་རབ་བྱུང་གི་ཚུལ་ཁྲིམས་ཀྱི་གཏོང་རྒྱུ་
གང་ཡང་མ་བྱུང་བའི་ཕྱིར། རྩ་བར་འདོད་ན། དེ་ལྟ་བུའི་དགེ་སློང་དེ་བར་མ་
རབ་བྱུང་ཡིན་པར་ཐལ། འདོད་པའི་ཕྱིར། ཁ་ཅིག །རབ་བྱུང་ཡིན་ན། རབ་
བྱུང་གི་སྡོམ་པ་རྒྱུད་ལྡན་ཡིན་པས་ཁྱབ་ཟེར་ན། བར་མ་རབ་བྱུང་ཆོས་ཅན།
དེར་ཐལ། དེའི་ཕྱིར། རྟགས་གསལ་གཉིས་ཀ་གྲུབ་སྟེ། ཆོས་ཅན་དེ་ཡིན་པའི་
ཕྱིར། ཁ་ཅིག །བར་མའི་ཚུལ་ཁྲིམས་ཡིན་ན། བར་མ་རབ་བྱུང་གི་ཚུལ་ཁྲིམས་
• 97 •



པཎ་ཆེན་བདེ་ལེགས་ཉི་མས་མཛད།
ཡིན་པས་ཁྱབ་ཟེར་ན། དེ་མ་ཁྱབ་པར་ཐལ། དགེ་ཚུལ་གྱི་བར་མའི་ཚུལ་
ཁྲིམས་ཀྱང་ཡོད། དགེ་སློང་གི་བར་མའི་ཚུལ་ཁྲིམས་ཀྱང་ཡོད་པའི་ཕྱིར། ཕྱི་མ་
གྲུབ་སྟེ། དགེ་སློང་གི་སྡོམ་པ་བླངས་ལ་མ་སྐྱེས་པའི་གང་ཟག་དེའི་རྒྱུད་ལ་
དགེ་སློང་གི་བར་མའི་ཚུལ་ཁྲིམས་ཡོད་པའི་ཕྱིར་ཏེ། དེ་ལྟ་བུའི་གང་ཟག་དེས་
ལྟུང་བ་སྡེ་ལྔའི་རྒྱུ་ལ་སྦྱར་ན་ཉེས་བྱས་སྐྱེད་པའི་ཕྱིར་ཏེ། ཉམས་པ་དང་མ་
ཆགས་པ་གཉིས་ལྟུང་བ་ལ་སྦྱོར་ན་ཉེས་བྱས་སོ། །ཞེས་གསུངས་པའི་ཕྱིར། ཁ་
ཅིག །སོ་ཐར་གྱི་སྡོམ་པ་རྒྱུད་ལྡན་གྱི་རབ་བྱུང་ཡིན་ན། རབ་བྱུང་གི་སྡོམ་པ་
རྒྱུད་ལྡན་ཡིན་པས་ཁྱབ་ཟེར་ན། དགེ་བསྙེན་གྱི་སྡོམ་པ་རྒྱུད་ལྡན་གྱི་བར་མ་
རབ་བྱུང་ཆོས་ཅན། དེར་ཐལ། དེའི་ཕྱིར་ཏེ། དགེ་བསྙེན་གྱི་སྡོམ་པ་རྒྱུད་ལྡན་
གྱི་རབ་བྱུང་ཡིན་པའི་ཕྱིར། རྩ་( ༤༥ བ）བར་འདོད་མི་ནུས་ཏེ། བར་མ་རབ་
བྱུང་ཡིན་པའི་ཕྱིར། ཁ་ཅིག །ཁྱིམ་པ་ཡིན་ན། རང་ཉིད་ཀྱི་མཁན་པོ་མེད་པས་
ཁྱབ་ཟེར་ན། མཁན་པོར་འོས་པའི་དགེ་སློང་ལ་མཁན་པོར གསོལ་བ་ལན་
གསུམ་བཏབ་སྟེ། དེས་ཀྱང་མཁན་པོར་ཁས་བླངས་ཤིང་གཙུག་ཕུད་བྲེག་པ་
ལ་སྤྲོ་བ་མ་དྲིས་གོང་གི་བསྒྲུབ་བྱ་དེ་ཆོས་ཅན། དེར་ཐལ། དེའི་ཕྱིར། རྟགས་
གྲུབ་སྟེ། ཆོས་ཅན་དེ་ཡིན་པའི་ཕྱིར། རྩ་བར་འདོད་མི་ནུས་ཏེ རང་ཉིད་ཀྱི་
མཁན་པོར་འོས་པའི་དགེ་སློང་ལ་མཁན་པོར་གསོལ་བ་ལན་གསུམ་བཏབ་་་་
པའི་མཐར་མཁན་པོར་ཁས་བླངས་པའི་གནས་སྐབས་ཀྱི་བསྒྲུབ་བྱ་ཡིན་པའི་་
ཕྱིར། ཁྱབ་སྟེ། མཁན་པོར་གསོལ་བ་ཁས་བླངས་པ་ན་དེར་གྱུར་ཏོ། །ཞེས་
གསུངས་པའི་ཕྱིར། གཞན་ཡང་། བསྙེན་པར་མ་རྫོགས་པའི་གང་ཟག་ཡིན་ན།
རང་ཉིད་ཀྱི་གསང་སྟེ་སྟོན་པའི་སློབ་དཔོན་མེད་དགོས་པར་ཐལ། དམ་
བཅའ་འཐད་པའི་ཕྱིར། །འདོད་ན། གསང་སྟེ་སྟོན་པའི་སློབ་དཔོན་དུ་འོས་
པའི་དགེ་སློང་གིས་ལྐོག་ཏུ་བར་ཆད་དྲིས་ནས། དགེ་འདུན་གྱི་ནང་དུ་འོང་བ་
ཞུ་བའི་གནས་སྐབས་ཀྱི་བསྒྲུབ་བྱ་ཆོས་ཅན། དེར་ཐལ། དེའི་ཕྱིར། རྟགས་
• 98.



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད།
གསལ་གཉིས་ཀ་གྲུབ་སྟེ། ཆོས་ཅན་དེ་ཡིན་པའི་ཕྱིར། །
༈ གཉིས་པ་དངོས་གཞིའི་ཆོ་ག་ལ་དངོས་དང༌། ཞར་བྱུང་གཉིས་ལས།
དང་པོ་ནི། དགེ་ཚུལ་ཉིད་དུ་ཉེ་བར་སྒྲུབ་པར་བྱེད་པའི་དགེ་སློང་ལ་གཏད་
པར་བྱའོ། །ཞེས་སོགས་ཀྱིས་འཆད། གཉིས་པ་ལ། བླ་མའི་དབྱེ་བ། བླ་མར་
གྱུར་པའི་དུས། གྱུར་ཟིན་པ་ལ་མཚན་ནས་སྨོས་པའི་རིམ་པའོ། །དང་པོ་ནི།
དེ་ནི་སློབ་དཔོན་ཡིན་ནོ། །ཞེས་སོགས་ཀྱིས་བཤད། གཉིས་པ་ནི། དོན་གྲུབ་ན་
གྱུར་པ་ཉིད་དོ། །ཞེས་པ་ནས། ཀློག་པ་ཉིད་མ་ཡིན་ནོ། །ཞེས་པའི་བར་གྱིས་
འཆད། གསུམ་པ་འཆད་པ་ལ། དེ་གཉིས་ལས་གཞན་དུ་ཉེ་བར་མི་བརྗོད་དོ། །
ཞེས་པ་ནས། མ་སྨྲས་པར་མཁན་པོའི་མིང་མི་གཟུང་ངོ༌། །ཞེས་པའི་བར་གྱིས་
འཆད། དེ་རྣམས་ཀྱི་ནང་ནས་དགེ་ཚུལ་ཉིད་དུ་ཞེས་སོགས་ཀྱི་གཞུང་འདི་
གང་ལས་འཕྲོས་ན། རབ་ཏུ་བྱུང་བ་ཉེ་བར་བསྒྲུབ་པར་བྱའོ། །ཞེས་མཁན་
པོས་རབ་བྱུང་དུ་བསྒྲུབས་ནས་དེ་ནས་མཁན་པོས་ཇི་ལྟར་བྱ་ཞེ་ན། དགེ་ཚུལ་
གྱི་སྡོམ་པ་འབོགས་པར་བྱེད་པའི་དགེ་སློང་ལ་འདི་དགེ་ཚུལ་དུ་སྒྲུབས་ཤིག །
ཅེས་གཏད་པར་བྱ་བ་ཡིན་པའི་ཕྱིར། ཞེས་འཆད་པ་ལ། ( ༤༦ན) གཞུང་འདི་
བྱུང་། སྦྱོར་བ་ནི། བར་མ་རབ་བྱུང་དུ་བསྒྲུབས་པའི་མཁན་པོས། བསྒྲུབ་བྱ་
དགེ་ཚུལ་དུ་སྒྲུབ་པའི་དགེ་སློང་ལ་འདི་ལ་དགེ་ཚུལ་གྱི་སྡོམ་པ་བཀས་གནང་་
བ་ཞུ། ཞེས་གཏོད་པའི་རྒྱུ་མཚན་ཡོད་དེ། དགེ་ཚུལ་གྱི་སྡོམ་པ་མཁན་པོས་
སྦྱིན་ན་སྐྱེ་ཡང་། དགེ་ཚུལ་ནི་གཞོན་དུས་ནས་སྒྲུབ་པར་ཤས་ཆེ་བས། ཕ་མ་
གཉིས་ཀྱི་བུ་ཚ་སྐྱོང་བ་བཞིན་དུ་མཁན་སློབ་གཉིས་ཀས་སྐྱོང་དགོས་ཞེས་གོ་་་
བ་དང༌། ཕ་མ་གཉིས་དང་བྲལ་ལོ་སྙམ་དུ་ཡིད་བསྲིང་བར་བྱ་བའི་ཆེད་ཡིན་
པའི་ཕྱིར། གཏད་པའི་དགེ་སློང་དེས་བར་ཆད་ཀྱིས་ཡོངས་སུ་དག་གམ་ཞེས་
དྲིས་པ་ཆོས་ཅན། དགོས་པ་ཡོད་དེ། རང་ཉིད་ལ་ཉེས་པ་མི་འབྱུང་བར་བྱ་
བའི་ཆེད་ཡིན་པའི་ཕྱིར། གཏད་པའི་དགེ་སློང་དེས་བསྒྲུབ་བྱ་དགེ་ཚུལ་དུ་
，99 •



པཎ་ཆེན་བདེ་ལེགས་ཉི་མས་མཛད།
སྒྲུབ་པའི་ཚུལ་ཡོད་དེ། སྐྱབས་འགྲོ་རྩོམ་བྱེད་དུ་བྱས་ནས་སྔག་ས་ཚིགས་ལན་
གསུམ་བཟླས་པའི་སྒོ་ནས་བསྒྲུབ་པར་བྱ་བ་ཡིན་པའི་ཕྱིར། འདིའི་སྐབས་སུ་
དགེ་ཚུལ་དུ་བསྒྲུབ་པ་ལ་གཉིས། དགག་པའི་ཚུལ་གྱིས་འགལ་རྐྱེན་བཞི་དང་
བྲལ་བར་བསྟན་པ་དང༌། སྒྲུབ་པའི་ཚུལ་གྱིས་མཐུན་རྐྱེན་ལྔ་ཚང་དགོས་པ་
བསྟན་པའོ། །དང་པོ་ནི། དགེ་ཚུལ་གྱི་སྡོམ་པ་སྐྱེ་བའི་བར་ཆད་སོགས་བཞི་
དང་བྲལ་བ་དགོས་སོ། །གཉིས་པ་དགེ་ཚུལ་དུ་བསྒྲུབ་པ་ལ། ཡུལ་མཐུན་པ་
ནི། སྔར་བར་མ་རབ་བྱུང་དུ་བསྒྲུབས་པ་རྣམས་ཀྱི་སྟེང་དུ་དགེ་ཚུལ་གྱི་སྡོམ་
པ་སྟེར་བའི་སློབ་དཔོན་མཚན་ཉིད་དང་ལྡན་པ་ལ་བརྟེན་དགོས་པ་ཡིན་ཏེ།
དགེ་ཚུལ་གྱི་སྡོམ་པ་སློབ་དཔོན་ལ་བརྟེན་ནས་སྐྱེ་བའི་ཕྱིར། བསམ་པ་མཐུན་
པ་ནི། སྔར་གྱི་དེ་རྣམས་ཀྱི་སྟེང་དུ་དགེ་ཚུལ་གྱི་སྡོམ་པ་སྙིང་ཐག་པ་ནས་ལེན་
འདོད་ཡོད་པ་དགོས་སོ། །རྒྱུད་མཐུན་པ་ནི། སྔར་གྱི་དེ་རྣམས་ཀྱི་སྟེང་དུ་
དགེ་ཚུལ་གྱི་སྡོམ་པ་རྙིང་པས་རྒྱུད་མ་བཀག་པ་དང༌། ཉེས་མེད་ཕུན་ཚོགས་
ཀྱི་དབང་དུ་བྱས་ན་དགེ་བསྙེན་དང་བར་མ་རབ་བྱུང་གི་ཚུལ་ཁྲིམས་སྔོན་དུ་་
སོང་བ་ཞིག་དགོས་སོ། །རྟགས་མཐུན་པ་ནི་བར་མ་རབ་བྱུང་དང་འདྲའོ། །ཆོ་
ག་མཐུན་པ་ལ། སྦྱོར་དངོས་མཇུག་གསུམ་གྱི་ཆོ་ག་ལས། དང་པོ་ནི། བར་མ་
རབ་བྱུང་དུ་བསྒྲུབ་པའི་ཆོ་ག་རྣམས་ཡིན་ལ། གཉིས་པ་ནི། སྐྱབས་འགྲོ་རྩོམ་
བྱེད་དུ་བྱས་ཏེ་སྔགས་ཚིག་( ༤༦བ）ལན་གསུམ་བཟླས་པའི་སྒོ་ནས་བསྒྲུབ་པར་
བྱ་བ་ཡིན་ནོ། །གསུམ་པ་ནི། དུས་སྒོ་བརྗོད་པ་དང་། གདམས་ངག་བརྗོད་པ་
སོགས་ཡིན་ནོ། །ཞར་བྱུང་སྟོན་པའི་གཞུང་རྣམས་ཀྱི་ནང་ནས། དོན་གྲུབ་ན་
གྱུར་པ་ཉིད་དོ། །ཞེས་སོགས་ཀྱི་སྐབས་སུ། བླ་མའི་དབྱེ་བ། བསྡུ་བ། སོ་སོའི་
རང་བཞིན། དོན་གྲུབ་ཀྱི་ཚད་བསྟན་པ་དང་བཞི། དང་པོ་ནི། སྤྱིར་བླ་མ་དེ་
ལ་དབྱེ་ན་དུ་མ་ཡོད་དེ། མཁན་པོ་ལ་གསུམ་སློབ་དཔོན་ལ་པརྒྱད་དུ་ཡོད་
པའི་ཕྱིར། མཁན་པོ་ལ་གསུམ་ཡོད་དེ། རབ་བྱུང་གི་མཁན་པོ། དགེ་སློང་མའི་
• 100 •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད།
མཁན་པོ། དགེ་སློང་གི་མཁན་པོ་རྣམས་སུ་ཡོད་པའི་ཕྱིར། སློབ་དཔོན་ལ་
བརྒྱད་དུ་ཡོད་དེ། བསྙེན་གནས། དགེ་བསྙེན། དགེ་ཚུལ། གསང་སྟེ་སྟོན་པའི། །
ལས་བྱེད་པའི། ཀློག་པའི། གནས་ཀྱི། འཕྲིན་གྱི་སློབ་དཔོན་རྣམས་སུ་ཡོད་
པའི་ཕྱིར། ལས་སློབ་ལ་གསུམ་ཡོད་དེ། དགེ་སློབ་མའི། ཚངས་སྤྱོད་ལ་ཉེར་
གནས་མའི། བསྙེན་རྫོགས་ཀྱི་ལས་སློབ་རྣམས་སུ་ཡོད་པའི་ཕྱིར། སྐབས་
འདིར་དངོས་སུ་བསྟན་པའི་བླ་མ་ལ་བདུན་ཡོད་དེ། ལུང་ལས། མཁན་པོ་ནི་
གཉིས་སོ། །སློབ་དཔོན་ནི་ལྔ། ཞེས་གསུངས་པའི་ཕྱིར། སྐབས་འདིར་དངོས་
སུ་བསྟན་པའི་མཁན་པོ་ལ་གཉིས་ཡོད་དེ། བར་མ་རབ་བྱུང་གི་མཁན་པོ་
དང་། དགེ་སློང་གི་མཁན་པོ་གཉིས་ཡོད་པའི་ཕྱིར། འདིར་དངོས་སུ་བསྟན་
པའི་སློབ་དཔོན་ལ་ལྔར་འཇོག་པའི་རྒྱུ་མཚན་ཡོད་དེ། སྡོམ་པ་མ་ཐོབ་པ་
འཐོབ་པར་བྱེད་པའི་དབང་དུ་བྱས་ནས་ཚིགས་སྔ་མ་དགེ་ཚུལ་གྱི་སྡོམ་པ་མ་་
ཐོབ་པ་འཐོབ་པར་བྱེད་པ་ལ་དགེ་ཚུལ་གྱི་སློབ་དཔོན་བཞག །ཚིགས་ཕྱི་མ་
བསྙེན་རྫོགས་ཀྱི་སྡོམ་པ་འཐོབ་པར་བྱེད་པ་ལ་ལྐོག་ཏུ་བར་ཆད་འདྲི་བའི་་་་་
ཕྱིར་གསང་སྟེ་སྟོན་པའི་སློབ་དཔོན་བཞག །དགེ་འདུན་གྱི་དབུས་སུ་གསོལ་
བཞིའི་ལས་བྱེད་པའི་ཕྱིར་ལས་ཀྱི་སློབ་དཔོན་དེ་བཞག །སྡོམ་པ་ཐོབ་པ་མི་
ཉམས་པར་སྲུང་བའི་དབང་དུ་བྱས་ནས་གནས་སྦྱིན་པའི་སློབ་དཔོན་དེ་་་་་
བཞག །ཆོས་ཤེས་པའི་དབང་དུ་བྱས་ནས་ཀློག་པའི་སློབ་དཔོན་བཞག་པའི་
ཕྱིར། གཉིས་པ་དེ་ཐམས་ཅད་བསྡུ་ན་གཉིས་སུ་འདུ་སྟེ། མཁན་པོ་དང་སློབ་
དཔོན་གཉིས་སུ་འདུ་བའི་ཕྱིར། གསུམ་( ༤༧ན）པ་ནི། བརྟན་མཁས་ཀྱི་ཡོན་
ཏན་གཉིས་དང་ལྡན་པའི་དགེ་སློང་གང་ཞིག །ལས་ཀྱི་ཁ་སྐོང་དུ་འོས་པ།
མཁན་པོར་འོས་པའི་མཚན་ཉིད། བསྒྲུབ་བྱ་དེས་མཁན་པོར་གསོལ་བ་ལན་
གསུམ་བཏབ་པའི་མཐར་མཁན་པོར་ཁས་བླངས་པ། བསྒྲུབ་བྱ་དེའི་མཁན་
པོའི་མཚན་ཉིད། དགེ་སློང་ཆོས་དྲུག་ལྡན་གྱི་སྟེང་དུ་དགེ་ཚུལ་གྱི་སྡོམ་པ་
• 101



པཎ་ཆེན་བདེ་ལེགས་ཉི་མས་མཛད།
འབོགས་པར་བྱེད་པའི་ཆོ་ག་ཚིག་ཕྱེད་ཀྱང་མ་འཁྲུལ་བར་བློ་ལས་ཐོན་ཞིང་་་
མཁན་པོས་ཚིག་གིས་བསྐོས་པ་དེ། དགེ་ཚུལ་གྱི་སློབ་དཔོན་དུ་འོས་པའི་
མཚན་ཉིད། ཆོས་དྲུག་ནི། བསྙེན་རྫོགས་ཀྱི་སྡོམ་པ་རྣམ་དག་དང་ལྡན་པ།
མཚན་མཐུན་པ། ལྟ་བ་མཐུན་པ། ཐ་སྙད་གསུམ་དང་ལྡན་པ། ལུས་ཐ་མལ་དུ་
གནས་པ། ས་རང་བཞིན་དུ་གནས་པའོ། །གནས་ཀྱི་སློབ་དཔོན་དུ་འོས་པ་
དང་། མཁན་པོར་འོས་པ་དོན་གཅིག །བསྒྲུབ་བྱ་དེས་གནས་འཆའ་བའི་ཆོ་ག་
བྱས་པའི་སྒོ་ནས་བསྒྲུབ་བྱ་དེ་ལ་གནས་མེད་ཀྱི་ཉེས་པ་ཞག་གཅིག་ཡན་ཆད་་
བཀག་པ། བསྒྲུབ་བྱ་དེའི་མཁན་པོ་ལས་གཞན་པའི་གནས་ཀྱི་སློབ་དཔོན་གྱི་
མཚན་ཉིད་ཡིན་ཏེ། གནས་སྦྱིན་པ་ནི་ཞག་གཅིག་གནས་ཉིད་ཀྱི་ཕྱིར་ཉེ་བར་
གནས་པ་མཐར་ཐུག་ནའོ། །ཞེས་གསུངས་པའི་ཕྱིར། དགེ་སློང་ཆོས་དྲུག་ལྡན་
གང་ཞིག །ལྐོག་ཏུ་བར་ཆད་འདྲི་བ་ལ་མཁས་པ། གསང་སྟེ་སྟོན་པའི་སློབ་
དཔོན་དུ་འོས་པའི་མཚན་ཉིད། བསྒྲུབ་བྱ་དེ་ལ་ལྐོག་ཏུ་བར་ཆད་དྲིས་པའི་ཆ་
ནས་བསྒྲུབ་བྱ་དེའི་སློབ་དཔོན་དུ་བཞག་པ། བསྒྲུབ་བྱ་དེའི་གསང་སྟེ་སྟོན་
པའི་སློབ་དཔོན་གྱི་མཚན་ཉིད། དགེ་སློང་ཆོས་དྲུག་ལྡན་གང་ཞིག །བསྙེན་
རྫོགས་ཀྱི་སྡོམ་པ་འབོགས་པའི་ཆོ་ག་ཚིག་ཕྱེད་ཀྱང་མ་འཁྲུལ་བར་བློ་ལས་་་་་
ཐོན་པ། བསྙེན་རྫོགས་ཀྱི་ལས་སློབ་ཏུ་འོས་པའི་མཚན་ཉིད། བསྒྲུབ་བྱའི་རྒྱུད་
ལ་བསྙེན་རྫོགས་ཀྱི་སྡོམ་པ་སྐྱེས་པའི་ཆ་ནས་དེའི་སློབ་དཔོན་དུ་བཞག་ང༌།
བསྒྲུབ་བྱ་དེའི་བསྙེན་རྫོགས་ཀྱི་ལས་སློབ་ཀྱི་མཚན་ཉིད། སྡོམ་་པ་རྣམ་པར་
དག་པ་དང་ལྡན་ཞིང་རང་གི་བསླབ་བྱའི་ཆོས་ལ་མཁས་པ། ཀློག་པའི་སློབ་
དཔོན་དུ་འོས་པའི་( ༤༧བ)མཚན་ཉིད། བཀའ་འམ་དེའི་དགོངས་འགྲེལ་
ཚིགས་སུ་བཅད་པ་གཅིག་དོན་གོ་བའི་སྒོ་ནས་ལན་ཅིག་བཟླས་པའམ། དོན་
མ་གོ་ཡང་དེ་ལྟ་བུ་ལན་གསུམ་བཟླས་པའམ། དེའི་དོད་ཐུབ་གང་རུང་བཟླས་
པའི་སྒོ་ནས་དེའི་སློབ་དཔོན་དུ་བཞག་པ། དེའི་ཀློག་པའི་སློབ་དཔོན་གྱི་
，1 02 •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད།
མཚན་ཉིད་ཡིན་ཏེ། ཀློག་པ་ནི་ཚིགས་སུ་བཅད་པ་གཅིག་ལན་གསུམ་བཟླས་
ནའོ། །ཞེས་གསུངས་པའི་ཕྱིར། ཕན་ཚུན་ཆོས་འབྲེལ་གྱི་བསམ་པ་མ་ཞུགས་ན་
ཚིགས་བཅད་མང་དུ་བཟླས་ཀྱང་ཀློག་པའི་སློབ་དཔོན་དུ་མི་འགྱུར་ཏེ། ཀློག་
པའི་བསམ་པ་མེད་པས་བརྗོད་པ་ནི་ཀློག་པ་ཉིད་མ་ཡིན་ནོ། །ཞེས་གསུངས་
པའི་ཕྱིར། བཞི་པ་ནི། མཁན་པོར་གྱུར་པའི་དུས་བཞག་ཏུ་ཡོད་དེ། མཁན་
པོར་གསོལ་བ་ལན་གསུམ་བཏབ་ནས་ཅང་མི་གསུང་བའི་ཚུལ་གྱིས་ཁས་་་་་་
བླངས་པ་ན་དེར་གྱུར་པ་ཡིན་པའི་ཕྱིར་ཏེ། མཁན་པོར་གསོལ་བ་ཁས་བླངས་
པ་ན་དེར་གྱུར་ཏོ། །ཞེས་གསུངས་པའི་ཕྱིར། བསྙེན་རྫོགས་ཀྱི་ལས་སློབ་ཏུ་
གྱུར་པའི་དུས་ཡོད་དེ། བསྙེན་རྫོགས་ཀྱི་སྡོམ་པ་འབོགས་པའི་བརྗོད་པ་
གསུམ་ཡོད་པ་ལས་ཐ་མ་ལ་ངོ་བོ་བརྗོད་པའི་ཆ། བྱ་བ་བརྗོད་པའི་ཆ། བྱེད་
པ་བརྗོད་པའི་ཆ་གསུམ་ཡོད་པའི་བྱེད་པ་བརྗོད་པའི་ཆ་རྫོགས་པ་དང་དུས་་་
མཉམ་དུ་དེར་གྱུར་པ་ཡིན་པའི་ཕྱིར་ཏེ། བརྗོད་པ་ཐ་མ་གང་ཡིན་པའི་ཆ་
གསུམ་པ་ལ་གྲུབ་པ་ཉིད་དོ། །ཞེས་གསུངས་པའི་ཕྱིར། གསང་སྟེ་སྟོན་པའི་
སློབ་དཔོན་དུ་གྱུར་པའི་དུས་ཡོད་དེ། ལྐོག་ཏུ་བར་ཆད་འདྲི་བའི་ལས་བྱས་
ཟིན་པའི་དོན་གྲུབ་པ་ན་དེར་གྱུར་པ་ཡིན་པའི་ཕྱིར་ཏེ། དོན་གྲུབ་ན་གྱུར་པ་
ཉིད་དོ། །ཞེས་གསུངས་པའི་ཕྱིར། གནས་ཀྱི་སློབ་དཔོན་དུ་གྱུར་པའི་དུས་ཡོད་
དེ། བསྒྲུབ་བྱ་དེ་དང་གནས་འཆའ་བའི་ཆོ་ག་བྱས་པའི་སྒོ་ནས་བསྒྲུབ་བྱ་དེ་
ལ་གནས་མེད་ཀྱི་ཉེས་པ་ཞག་གཅིག་བཀག་ཟིན་པ་ན་དེར་གྱུར་པ་ཡིན་པའི་་
ཕྱིར། ཀློག་པའི་སློབ་དཔོན་དུ་གྱུར་པའི་དུས་ཡོད་དེ། ཕན་ཚུན་ཆོས་འབྲེལ་གྱི་
བསམ་པས་དོན་གོ་བའི་སྒོ་ནས་ཚིགས་བཅད་གཅིག་གམ། དོན་མ་གོ་ཡང་
ཚིགས་བཅད་གཅིག་ལན་གསུམ་བཟླས་པ་ན་དེར་གྱུར་པ་ཡིན་པའི་ཕྱིར།
ཞར་བྱུང་མཚན་ནས་སྨོས་པའི་རིམ་པ་ལ་ཉེ་ཚིག་གི་དབྱེ་བ་དང་། ཡུལ་གང་
ལ་ཚིག་གང་གིས་བརྗོད་ཚུལ་ལོ། །དང་པོ་ནི། ཉེ་ཚིག་ལ་དུ་མ་ཡོད་དེ། ཉེ་ཚིག་
• 103 •



པཎ་ཆེན་བདེ་ལེགས་ཉི་མས་མཛད།
ཆེ་བ་ལ་ནི། མཁན་པོ། ( ༤༨ ན） སློབ་དཔོན། དེ་བཞིན་གཤེགས་པ། བཙུན་པ་
ཞེས་པ་རྣམས་སུ་ཡོད། ཉེ་ཚིག་ཆུང་བ་ལ་གནས་བརྟན། དགེ་སློང་། ཚེ་དང་
ལྡན་པ། དགེ་བཤེས་རྣམས་སུ་ཡོད་པའི་ཕྱིར། གཉིས་པ་ནི་སངས་རྒྱས་ལ་
དེ་བཞིན་གཤེགས་པ་ཞེས་པ་དང༌། བདེ་བར་གཤེགས་པ་ཞེས་པ་ལྟ་ངུ་ཡོན་
ཏན་གྱི་ཆེ་བ་བརྗོད་པའི་སྒོ་ནས་བརྗོད་པར་བྱ་བ་ཡིན་ཏེ། སུམ་བརྒྱ་ང་ ་ལས།
སངས་རྒྱས་དེ་ཡི་ཡོན་ཏན་སྨོས་པས་བརྗོད། །ཅེས་གསུངས་པའི་ཕྱིར། རང་གི་
སློབ་དཔོན་དང་མཁན་པོ་ལ་རིམ་པ་བཞིན་དུ་སློབ་དཔོན་འདི་ཞེས་བགྱི་བ་་་
དང་། དོན་གྱི་སླད་དུ་མཚན་ནས་སྨོས་ཏེ་མཁན་པོ་འདི་ཞེས་བྱ་བའི་ཞལ་སྔ་
ནས་ཞེས་བརྗོད་པར་བྱ་བ་ཡིན་ཏེ། འདིར་དེ་གཉིས་ལས་གཞན་དུ་ཉེ་བར་མི་
བརྗོད་དོ། །ཞེས་དང༌། སུམ་བརྒྱ་པ་ལས། སློབ་དཔོན་སློབ་དཔོན་ལྡན་པའི་
ཚིག་དག་བརྗོད། །དོན་སོགས་སྨོས་པས་ཉེ་བའི་ཚིག་བྱ་སྟེ། །འདུད་ངཅས་
མཁན་པོར་གྱུར་པའི་ཚིག་དག་བརྗོད། །ཅེས་དང་། བླ་མ་ལྔ་བཅུ་པ་ལས།
མིང་མཐར་ཞལ་སྔ་ལྡན་པར་བྱ། །ཞེས་གསུངས་པའི་ཕྱིར། རང་གི་མཁན་སློབ་
མ་ཡིན་པ་ལ་མཁན་སློབ་ཀྱི་མིང་གིས་མི་བརྗོད་དེ། དེ་ལྟར་བརྗོད་ན་རང་གི་
མཁན་སློབ་དང་དེ་མ་ཡིན་པ་མཉམ་པར་འགྱུར་བས་རང་གི་མཁན་སློབ་ལ་་་
མ་གུས་པའི་ཉེས་པར་འགྱུར་བའི་ཕྱིར་ཏེ། འདིར་གཞན་ལ་མི་བྱའོ། །ཞེས་
གསུངས་པའི་ཕྱིར། འོན་ཀྱང་དགོས་པ་དང་གང་ཟག་དེའི་མཁན་པོ་དང་
སློབ་དཔོན་ཞེས་པ་ལ་ཉེས་པ་མེད་དོ། །བསླབ་པ་རྒན་པ་ལ་མཁན་པོ་སོགས་
ཉེ་ཚིག་ཆེ་བ་བཞི་དང་། གནས་བརྟན་ཞེས་བརྗོད་པར་བྱ་བ་ཡིན་ལ། བསླབ་
པ་གཞོན་པ་ལ་བཙུན་པ་ཞེས་པའི་ཉེ་ཚིག་མི་བརྗོད་དེ། བཙུན་པའི་སྐད་དོད་
བན་དེ་ཞེས་པ་ཕྱག་འོས་ལ་འཇུག་པས། རང་ལས་བསླབ་པ་གཞོན་པ་ཕྱག་
འོས་མ་ཡིན་པའི་ཕྱིར། འོན་ཀྱང་དེ་ལ་ཉེ་ཚིག་ཆུང་བ་བཞི་གང་རུང་བརྗོད་
པར་བྱ་སྟེ། སུམ་བརྒྱ་པ་ལས། རྒན་ལ་བཙུན་པ་ཞེས་པའི་ཚིག་གིས་བརྗོད། །
• 104 •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད། །
གཞོན་ལའང་ཚེ་དང་ལྡན་པའི་ཉེ་ཚིག་གིས། །དེ་བཞིན་གནས་བརྟན་ཞེས་
པའི་ཚིག་གིས་བརྗོད། །འདི་ལྟར་དེ་ནི་མིང་སྨོས་རིམ་པ་ཡིན། །ཞེས་གསུངས་
པའི་ཕྱིར། ཞེས་དང་། འགྲེལ་བ་འོད་ལྡན་ལས། འང་གི་སྒྲས་ནི་རྒན་པ་ལ་
ཡང་བརྗོད་པར་བྱའོ། །དེ་( ༤༨བ) བཞིན་དུ་རྒན་པ་ལ་ཡང་རུང་གཞོན་པ་ལ་
ཡང་རུང་སྟེ། གནས་བརྟན་ཞེས་པའི་ཉེ་བའི་ཚིག་གིས་བརྗོད་པར་བྱའོ། །ཞེས་
གསུངས་པའི་ཕྱིར། དེས་ན་གང་དང་གང་གི་ཚེ་མིང་བརྗོད་པ་དེའི་ཚེ། སྙན་
པའི་ངག་གིས་བརྗོད་པར་བྱ་བ་ཡིན་པའི་ཕྱིར་ཏེ། དཔེར་ན། སྦྲུལ་ལ་བཞིན་
བཟང་། གླང་ལ་རྭ་བཟང་། བྱ་ལ་འདབ་བཟང་ཞེས་བརྗོད་པ་བཞིན་ནོ། །
སྙན་པའི་ངག་གིས་བརྗོད་པ་ཆོས་ཅན། དགོས་པ་ཡོད་དེ། སངས་རྒྱས་ཀྱི་
བཅས་པ་དང་མཐུན་པ་དང༌། རང་གཞན་གྱི་བསླབ་པ་ལ་གུས་པ། གཞན་གྱི་
སེམས་སྲུང་བ་ལ་སོགས་པའི་ཕན་ཡོན་ཡོད་པའི་ཕྱིར། གཞན་གྱི་སེམས་སྲུང་
བ་ལ་ཕན་ཡོན་ཡོད་དེ། གཞན་སེམས་ཤེས་པའི་མངོན་ཤེས་འཐོབ་པར་
འགྱུར་བའི་ཕྱིར། རིན་ཆེན་ཕྲེང་བ་ལས། གཞན་གྱི་ཉེས་པ་མི་གླེང་ཞིང་། །
ཡན་ལག་ཉམས་པ་རྣམས་མི་བརྗོད། །སེམས་ནི་རྗེས་སུ་བསྲུངས་པ་ལས། །
གཞན་སེམས་ཤེས་པ་ཐོབ་པར་འགྱུར། །ཞེས་གསུངས་པའི་ཕྱིར། །
༈ འདིར་བརྒལ་ལན་གྱི་སྒོ་ནས་གཏན་ལ་འབེབས་པ་ལ། ཁ་ཅིག །སྐབས་
འདིར་བསྟན་པའི་བླ་མ་ལ་དྲུག་ཡོད་དེ། མཁན་པོ་ལ་མཁན་པོར་འོས་པ་
དང་། ཡིན་པ་གཉིས་ལས། དང་པོ་ནི། བཙུན་ཞིང་བརྟན་པའི་ཡན་ལག་ཏུ་
བསྙེན་པར་རྫོགས་ནས་སྡོམ་རྒྱུན་བར་མ་ཆད་དུ་ལོ་བཅུ་ལོན་པ། མཁས་ཤིང་
ཕན་ཐོགས་པའི་ཡན་ལག་ཏུ་ལྔ་ཕྲུགས་ཉེར་གཅིག་པོ་གང་རུང་དང་ལྡན་་་་་
པའི་དགེ་སློང་དེ། མཁན་པོར་འོས་པའི་དགེ་སློང་གི་མཚན་ཉིད། བསྒྲུབ་བྱ་
ཡུལ་གྱི་མཁན་པོར་གསོལ་བ་ལན་གསུམ་བཏབ་པའི་མཐར་མཁན་པོར་ཁས་་
བླངས་པའི་གང་ཟག །བསྒྲུབ་བྱ་ཡུལ་དེའི་མཁན་པོའི་མཚན་ཉིད། དགེ་སློང་
• 1 05 •



པཎ་ཆེན་བདེ་ལེགས་ཉི་མས་མཛད།
ཆོས་དྲུག་ལྡན་གང་ཞིག །དགེ་ཚུལ་གྱི་སྡོམ་པ་འབོགས་པའི་ལས་ཀྱི་ཆོ་ག་ཚིག་
ཕྱེད་ཀྱང་མ་འཁྲུལ་བར་བློ་ལ་ཐོན་པ། དགེ་ཚུལ་གྱི་སློབ་དཔོན་དུ་འོས་པའི་
མཚན་ཉིད། བསྒྲུབ་བྱ་དེའི་རྒྱུད་ལ་དགེ་ཚུལ་གྱི་སྡོམ་པ་སྐྱེ་བའི་ཆ་ནས་དེའི་
སློབ་དཔོན་དུ་བཞག་པ། དེའི་དགེ་ཚུལ་གྱི་སློབ་དཔོན་གྱི་མཚན་ཉིད། བསྒྲུབ་
བྱ་ཡུལ་དེ་ལ་ལྐོག་ཏུ་བར་ཆད་འདྲི་བ་ལ་མཁས་པའི་དགེ་སློང་དེ། གསང་
སྟོན་དུ་འོས་པའི་མཚན་ཉིད། བསྒྲུབ་བྱ་དེ་ལ་ལྐོག་ཏུ་བར་ཆད་དྲིས་པའི་ཆ་
ནས་དེའི་སློབ་དཔོན་དུ་བཞག་པ། (༤༩ན）དེའི་གསང་སྟོན་གྱི་མཚན་ཉིད། ཁ་
སྐོང་གི་ཆོས་བཅོ་ལྔ་དང་ལྡན་པའི་སྒོ་ནས་དགེ་སློང་གི་སྡོམ་པ་འབོགས་པའི་་
ཆོ་ག་ཚིག་ཕྱེད་ཀྱང་མ་འཁྲུལ་བར་བློ་ལ་ཐོན་པ་དེ། བསྙེན་རྫོགས་ཀྱི་ལས་
སློབ་ཏུ་འོས་པའི་མཚན་ཉིད། བསྒྲུབ་བྱ་ཡུལ་དེ་ལ་བསྙེན་རྫོགས་ཀྱི་སྡོམ་པ་
སྐྱེས་པའི་ཆ་ནས་དེའི་སློབ་དཔོན་དུ་བཞག་པ། དེའི་ལས་སློབ་ཀྱི་མཚན་
ཉིད། གནས་ཀྱི་སློབ་དཔོན་དུ་འོས་པའི་མཚན་ཉིད་མཁན་ངོ ར་འོས་པ་དང་
འདྲ་ལ། གནས་པ་སློབ་མ་དང་གནས་ལྷན་ཅིག་ཏུ་བཟུང་བའི་ཆོ་ག་བྱ་སྟེ།
དེའི་རྒྱུད་ལ་གནས་མེད་ཀྱི་ཉེས་པ་ཞག་གཅིག་བཀག་པའི་ཆ་ནས་དེའི་སློབ་་་
དཔོན་དུ་བཞག་པ། བསྒྲུབ་བྱ་ཡུལ་དེའི་མཁན་པོ་ལས་གཞན་པའི་གནས་ཀྱི་
སློབ་དཔོན་གྱི་མཚན་ཉིད། རབ་བྱུང་སྡེ་ལྔ་པོ་གང་རུང་གི་སྡོམ་པ་གསོ་རུང་
ཡན་ཆད་དང་ལྡན་པ་དང་། མཚན་མཐུན་པ། ལྟ་བ་མཐུན་པ། ཐ་སྙད་གསུམ་
དང་ལྡན་པ། ལུས་ཐ་མལ་དུ་གནས་པ། ས་རང་བཞིན་དུ་གནས་པ། རང་གི་
བསླབ་པར་བྱ་བའི་ཆོས་ལ་མཁས་པ། ཀློག་པའི་སློབ་དཔོན་དུ་འོས་པའི་
མཚན་ཉིད། བཀའ་འམ་དེའི་གོངས་འགྲེལ་གྱི་ཚིགས་སུ་བཅད་པ་གཅིག་ལན་
གསུམ་བཟླས་པའི་ཆ་ནས་དེའི་སློབ་དཔོན་དུ་བཞག་པ་དེ། དེའི་ཀློག་པའི་
སློབ་དཔོན་གྱི་མཚན་ཉིད། ཟེར་བ་མི་འཐད་དེ། མཚན་ཉིད་དང་ངོ་ལ།
བསྙེན་པར་རྫོགས་ནས་ལོ་བཅུ་ལོན་པའི་རྒྱལ་བ་ཤཱཀྱ་ཐུབ་པ་ཆོས་ཅན།
• 106 .



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད།
མཚོན་བྱ་དེར་ཐལ། མཚན་ཉིད་དེའི་ཕྱིར་ཏེ། རྟགས་གཉིས་ཀ་ཆོས་ཅན་གྱིས་
གྲུབ། འདོད་ན། དེ་ཆོས་ཅན། ལས་ཀྱི་ཁ་སྐོང་དུ་འོས་པའི་དགེ་སློང་ཡིན་པར་
ཐལ་ལོ། །འདོད་ན། ཁ་སྐོང་གི་ཆོས་བཅོ་ལྔ་འདྲེན་པའི་སྐབས་སུ། དཀོན་
མཆོག་གཞན་མ་ཡིན་པ་ཞེས་གསུངས་པ་མི་འཐད་པར་ཐལ་ལོ། །མཚན་ཉིད་
གསུམ་པ་ལ་ཤེས་བྱ་ཆོས་ཅན། བསྒྲུབ་བྱ་དགེ་ཚུལ་དུ་བསྒྲུབ་པའི་ལས་ཀྱི་ཆོ་
ག་ཡོད་པར་ཐལ། མཚན་ཉིད་དེ་འཐད་པའི་ཕྱིར། ལས་སློབ་ཀྱི་མཚན་ཉིད་ལ།
ཤེས་བྱ་ཆོས་ཅན། དགེ་སློབ་མ་དང་ཚངས་སྤྱོད་ལ་ཉེར་གནས་མའི་ལས་སློབ་
མེད་པར་ཐལ། བསྒྲུབ་བྱ་ཡུལ་དེའི་ལས་སློབ་ཡིན་ན། དེའི་བསྙེན་རྫོགས་ཀྱི་
ལས་སློབ་( ༤༩ བ）ཡིན་དགོས་པའི་ཕྱིར། མ་གྲུབ་ན་སོང་། དེར་ཐལ། དེ་ཡིན་
ན། བསྒྲུབ་བྱ་ཡུལ་དེའི་རྒྱུད་ལ་བསྙེན་རྫོགས་ཀྱི་སྡོམ་པ་སྐྱེས་པའི་ཆ་ནས་དེའི་
སློབ་དཔོན་ཏུ་བཞག་པས་ཁྱབ་པའི་ཕྱིར། རྟགས་ཁས། འདོད་མི་ནུས་ཏེ།
དགེ་སློབ་མ་དང་ཚངས་སྤྱོད་ལ་ཉེར་གནས་ཀྱི་སྡོམ་པ་དེ། དགེ་འདུན་གྱི་
གསོལ་གཉིས་ཀྱི་ལས་ལས་སྟེར་དགོས་པར་ལུང་ལས་གསུངས་པའི་ཕྱིར། ཕྱི་
མ་ལ་ཤེས་བྱ་ཆོས་ཅན། མདོ་རྩ་བར། ཕམ་པར་འགྱུར་བ་མ་བྱུང་བ་མདོ་
སྡེ་དང་འདུལ་བ་དང་མ་མོ་འཛིན་པ་ལོ་ཉི་ཤུ་ལས་མི་ཉུང་བ་གྲོང་ཁྱེར་བའི་་་
སྐད་སྨྲ་བ་དགེ་སློང་མ་ལུས་ཉེ་བར་གཞོལ་བ་ཉིད་ཕྱིར་བཅོས་པ་བྱས་པ་དགེ་
སློང་མའི་སྟོན་པར་བསྐོའོ། །ཞེས་གསུངས་པ་མི་འཐད་པར་ཐལ། དགེ་སློང་
མའི་སྟོན་པར་འོས་པ་ལ་ཕན་ཚུན་མཚན་མཐུན་པ་ཞིག་དགོས་པའི་ཕྱིར་ཏེ།
དགེ་སློང་མའི་སྟོན་པར་འོས་པ་དེ་དང་ཕན་ཚུན་མཚན་མཐུན་པ་ཞིག་་་་་་་་
དགོས་པའི་ཕྱིར། གཞན་ཡང་། བཅོམ་ལྡན་འདས་ཀྱིས་འཕགས་པ་ལམ་ཆུང་
དགེ་སློང་མ་རྣམས་ཀྱི་སྟོན་པར་བསྐོས་པ་མི་འཐད་པར་ཐལ། དེ་དེའི་སྟོན་
པར་མི་འོས་པའི་ཕྱིར་ཏེ། དེ་དེའི་ཀློག་པའི་སློབ་དཔོན་དུ་མི་འོས་པའི་ཕྱིར་
ཏེ། དེའི་ཀློག་པའི་སློབ་དཔོན་དུ་འོས་པ་དེ་ལ་དེ་དང་མཚན་མཐུན་པ་ཞིག་
， 107



པཎ་ཆེན་བདེ་ལེགས་ཉི་མས་མཛད།
དགོས་པའི་ཕྱིར། གཞན་ཡང་། དགེ་སློང་མ་རྣམས་ཀྱིས་ཟླ་བ་ཕྱེད་ལ་དགེ་
སློང་གི་དགེ་འདུན་ལ་གདམས་ངག་ནོད་དགོས་པར་བཤད་པ་མི་འཐད་པར་
ཐལ། ཀློག་པའི་སློབ་དཔོན་དུ་འོས་པ་དེ་ལ་དེ་དང་མཚན་མཐུན་པ་དགོས་
པའི་ཕྱིར། ཁ་ཅིག །སྔགས་ཚིག་ལན་གསུམ་བརྗོད་པའི་སྒོ་ནས་བསྒྲུབ་བྱ་ཡུལ་
ལ་དགེ་ཚུལ་གྱི་སྡོམ་པ་སྟེར་བར་བྱེད་པའི་དགེ་སློང༌། བསྒྲུབ་བྱ་ཡུལ་དེའི་
དགེ་ཚུལ་གྱི་སློབ་དཔོན་གྱི་མཚན་ཉིད། བསྒྲུབ་བྱ་ཡུལ་དེ་ལ་ལྐོག་ཏུ་བར་ཆད་
འདྲི་བར་བྱེད་པའི་བསྙེན་པར་རྫོགས་པ་ཅན་གྱི་གང་ཟག །བསྒྲུབ་བྱ་ཡུལ་
དེའི་གསང་སྟེ་སྟོན་པའི་སློབ་དཔོན་གྱི་མཚན་ཉིད། གསོལ་པཞིའི་ལས་ཀྱི་སྒོ་
ནས་བསྒྲུབ་བྱ་ཡུལ་ལ་བསྙེན་རྫོགས་ཀྱི་སྡོམ་པ་སྟེར་བར་བྱེད་པའི་དགེ་སློང་་་
དེ། བསྒྲུབ་བྱ་ཡུལ་དེའི་བསྙེན་རྫོགས་ཀྱི་ལས་ཀྱི་སློབ་དཔོན་གྱི་མཚན་ཉིད།
ཐོབ་པའི་སྡོམ་པ་མི་ཉམས་ཤིང་གནས་པའི་བདག་རྐྱེན་གཙོ་བོར་བྱེད་པའི་་་་
སློབ་དཔོན་དེ། བསྒྲུབ་( ༥༠ན）བྱ་ཡུལ་དེའི་གནས་ཀྱི་སློབ་དཔོན་གྱི་མཚན་
ཉིད། ཉེ་བར་མཁོ་བའི་གདམས་པ་དང་རྗེས་སུ་གདམས་པས་ཕྱིན་ཅི་མ་ལོག་
པར་གདམས་པའི་བཟླས་པ་གསུམ་གྱིས་ཁྱད་པར་དུ་བྱས་པའི་སློབ་དཔོན་དེ།
བསྒྲུབ་བྱ་ཡུལ་དེའི་ཀློག་པའི་སློབ་དཔོན་གྱི་མཚན་ཉིད་ཟེར་ན། མཚན་ཉིད་
དང་པོ་ལ། བསྒྲུབ་བྱ་ཡུལ་ལ་དགེ་ཚུལ་གྱི་སྡོམ་པ་འབོགས་པར་བྱེད་པའི་
སྔགས་ཚིག་དང་པོ་བརྗོད་བཞིན་པའི་གང་ཟག་ཆོས་ཅན། མཚོན་བྱ་དེར་
ཐལ། མཚན་ཉིད་དེའི་ཕྱིར་ཏེ། ཆོས་ཅན་དེ་ཡིན་པའི་ཕྱིར། འདོད་ན། དེ་ཆོས་
ཅན། ཁྱོད་བསྒྲུབ་བྱ་ཡུལ་དེ་ལ་སྔགས་ཚིག་ལན་གསུམ་པའི་བདག་བརྗོད་
ཟིན་པའི་གང་ཟག་ཡིན་པར་ཐལ་ལོ། །འདོད་པའི་ཕྱིར། ཁྱབ་སྟེ། དཔེར་ན།
གཞན་བརྗོད་པའི་དུས་ན་དགེ་ཚུལ་ཉིད་བཞིན་ནོ། །ཞེས་གསུངས་པའི་ཕྱིར།
འདོད་མི་ནུས་ཏེ། ཆོས་ཅན་དེའི་ཕྱིར། དེས་མཚན་ཉིད་གཉིས་པ་དང་གསུམ་
པ་ལ་ཡང་སྐྱོན་བརྗོད་ཚུལ་ཤེས་པར་བྱའོ། །གཞན་ཡང༌། ཤེས་བྱ་ཆོས་ཅན།
， 1 08 •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད།
ཀློག་པའི་སློབ་དཔོན་དུ་འགྱུར་བ་ལ་ཚིགས་བཅད་གཅིག་བཟླས་པ་གསུམ་་་་
གྱིས་ཁྱད་པར་དུ་བྱས་པ་མི་དགོས་པར་ཐལ། དོན་གོ་ན་བཀའ་འམ་དེའི་
དགོངས་འགྲེལ་གྱི་ཚིགས་བཅད་གཅིག་ལན་ཅིག་བཟླས་པས་ཀློག་པའི་སློབ་་་
དཔོན་དུ་འགྱུར་བ་ཡིན་པའི་ཕྱིར་ཏེ། དགྲ་ནག་གི་དཀའ་འགྲེལ་དུ་མདོ་
དྲངས་པ་ལས། ཚིགས་བཅད་གཅིག་ཙམ་ཉན་པ་ལས། །གང་གིས་བླ་མར་མི་
འཛིན་ན། །ཁྱི་ཡི་སྐྱེ་བ་བརྒྱ་བླངས་ནས། །རྨེ་ཤ་ཅན་དུ་སྐྱེ་བར་འགྱུར། །ཞེས་
གསུངས་པའི་ཕྱིར། ཁ་ཅིག །གནས་པ་སློབ་མ་དང་ལྷན་ཅིག་གནས་སུ་བཟུང་
བའི་ཆོ་ག་བྱས་ཏེ། དེའི་རྒྱུད་ལ་གནས་མེད་ཀྱི་ཉེས་པ་ཞག་གཅིག་བཀག་པའི་
ཆ་ནས་དེའི་སློབ་དཔོན་དུ་བཞག་པ། བསྒྲུབ་བྱ་ཡུལ་དེའི་གནས་ཀྱི་སློབ་
དཔོན་གྱི་མཚན་ཉིད་ཟེར་ན། མཚན་ཉིད་དེ་མི་འཐད་པར་ཐལ། མཁན་
པོ་གནས་ཀྱི་སློབ་དཔོན་དུ་འགྱུར་བ་ལ་གནས་འཆའ་བའི་ཆོ་ག་བྱ་མི་དགོས་་
པའི་ཕྱིར་ཏེ། མཁན་པོ་དེ་ཉིད་གནས་པ་ཉིད་ཡིན་ནོ། །དེའི་ཕྱིར་དེ་ལ་དེ་མི་
བཅའོ། །ཞེས་གསུངས་པའི་ཕྱིར། ཁ་ཅིག །བསྒྲུབ་བྱ་ཡུལ་དེའི་མཁན་པོ་ཡིན་
ན། དེའི་གནས་ཀྱི་སློབ་དཔོན་( ༥༠ བ)ཡིན་པས་ཁྱབ་ཟེར་ན། མཁན་པོར་འོས་
པའི་དགེ་སློང་ལ་མཁན་པོར་གསོལ་བ་བཏབ་སྟེ། དེས་ཀྱང་མཁན་པོར་ཁས་
བླངས་ཤིང་། གཙུག་ཕུད་བྲེག་པ་ལ་སྤྲོ་བ་མ་དྲིས་པའི་གནས་སྐབས་ཀྱི་བསྒྲུབ་
བྱ་ཡུལ་དེའི་མཁན་པོ་ཆོས་ཅན། དེར་ཐལ། དེའི་ཕྱིར། འདོད་ན། སྡོམ་པ་
གནས་པ་ལ་སྡོམ་པ་སྐྱེ་བ་སྔོན་དུ་འགྲོ་མི་དགོས་པར་ཐལ། འདོད་པའི་ཕྱིར།
ཁ་ཅིག །བསྒྲུབ་བྱ་ཡུལ་དེའི་གསང་སྟེ་སྟོན་པའི་སློབ་དཔོན་དུ་འོས་པའི་དགེ་
སློང་ཆོས་ཅན། ཁྱོད་བསྒྲུབ་བྱ་ཡུལ་དེའི་གསང་སྟེ་སྟོན་པའི་སློབ་དཔོན་དུ་
གྱུར་པའི་དུས་ཡོད་དེ། བསྒྲུབ་བྱ་ཡུལ་དེ་ལ་ལྐོག་ཏུ་བར་ཆད་དྲིས་ཟིན་པ་
དེའི་ཚེ་དེ་ལྟར་ཡིན་པའི་ཕྱིར། བསྒྲུབ་བྱ་ཡུལ་དེའི་བསྙེན་རྫོགས་ཀྱི་ལས་སློབ་
ཏུ་འོས་པའི་དགེ་སློང་དེ་ཆོས་ཅན། ཁྱོད་བསྒྲུབ་བྱ་ཡུལ་དེའི་བསྙེན་རྫོགས་ཀྱི་
• 1 09 •



의
པཎ་ཆེན་བདེ་ལེགས་ཉི་མས་མཛད།
ལས་སློབ་ཏུ་གྱུར་པའི་དུས་ཡོད་དེ། དེའི་རྒྱུད་ལ་བསྙེན་རྫོགས་ཀྱི་སྡོམ་པ་སྐྱེས་
པ་དེའི་ཚེ་ན་དེ་ལྟར་གྱུར་པའི་ཕྱིར་ཟེར་ན། བསྒྲུབ་བྱ་ཡུལ་ལ་ལྐོག་ཏུ་བར་
ཆད་དྲིས་ཟིན་མ་ཐག་ཏུ་དེའི་གསང་སྟོན་དུ་འགྱུར་བ་མ་ཡིན་པར་ཐལ། དེའི་
ཚེ་གསང་སྟོན་གྱི་དགོས་པ་ཐམས་ཅད་མ་གྲུབ་པ་གང་ཞིག །དེར་འགྱུར་བ་ལ་
གསང་སྟོན་གྱི་དགོས་པ་ཐམས་ཅད་རྫོགས་དགོས་པའི་ཕྱིར། དང་པོ་གྲུབ་སྟེ།
དེའི་ཚེ་ན་དགེ་འདུན་གྱི་ནང་དུ་འོང་བ་ཞུས་མ་ཟིན་པའི་ཕྱིར། གཉིས་པ་
གྲུབ་སྟེ། རྒྱ་ཆེར་འགྲེལ་ལས། གསང་སྟེ་སྟོན་པའི་དགོས་པ་ཡོང་ས་སུ་རྫོགས་ན་
གསང་སྟེ་སྟོན་པའི་སློབ་དཔོན་ཉིད་དུ་འགྱུར་བ་ཡིན་ནོ། །ཞེས་གསུངས་པའི་
ཕྱིར། གཞན་ཡང་། བསྒྲུབ་བྱ་ཡུལ་དེའི་རྒྱུད་ལ་བསྙེན་རྫོགས་ཀྱི་སྡོམ་པ་སྐྱེས་
པ་ན་དེའི་བསྙེན་རྫོགས་ཀྱི་ལས་སློབ་ཏུ་འགྱུར་བ་མ་ཡིན་པར་ཐལ། དེའི་ཚེ་
ན་དེར་འགྱུར་ཟིན་པའི་ཕྱིར། ཁ་ཅིག །འདུལ་བ་ནས་བཤད་པའི་བླ་མ་པདུན་
དུ་གྲངས་ངེས་ཏེ། དེ་ལ་མཁན་པོ་གཉིས་དང་། སློབ་དཔོན་ལྔར་གྲངས་ངེས་
པའི་ཕྱིར། དང་པོ་ངེས་ཏེ། བར་མ་རབ་བྱུང་དང༌། བསྙེན་རྫོགས་ཀྱི་མཁན་པོ་
གཉིས་སུ་གྲངས་ངེས་པའི་ཕྱིར། སློབ་དཔོན་ལ་ལྔར་གྲངས་ངེས་ཏེ། དགེ་ཚུལ་
གྱི་སློབ་དཔོན། གསང་སྟེ་སྟོན་པའི་སློབ་དཔོན། ལས་བྱེད་པའི་སློབ་དཔོན།
གནས་སྦྱིན་པའི་སློབ་དཔོན། ཀློག་པའི་སློབ་( ༥༡ ན）དཔོན་རྣམས་སུ་གྲངས་
ངེས་པའི་ཕྱིར། ཞེས་ཟེར། མཁན་པོ་ལ་དེ་ལྟར་མ་ངེས་པར་ཐལ། དགེ་སློབ་
མའི་མཁན་པོ་ཡོད་པའི་ཕྱིར། སློབ་དཔོན་ལ་ཡང་དེར་མ་ངེས་པར་ཐལ། དགེ་
བསྙེན་གྱི་སྡོམ་པ་འབོགས་པའི་སློབ་དཔོན་དེ་ཡང་འདུལ་བ་ནས་བཤད་པའི་
སློབ་དཔོན་ཡིན། འཕྲིན་ཆོག་འབོགས་པའི་འཕྲིན་པ་དེ་ཡང་འདུལ་བ་ནས་
བཤད་པའི་སློབ་དཔོན་གང་ཞིག །དེ་གཉིས་སྔར་བཤད་པའི་སློབ་དཔོན་གང་
ཡང་མ་ཡིན་པའི་ཕྱིར། ཁོ་ན་རེ། མཁན་པོ་ནི་གཉིས། སློབ་དཔོན་ནི་ལྔའོ། །
ཞེས་གསུངས་པ་མི་འཐད་པར་ཐལ། འདུལ་བ་ནས་བཤད་པའི་བླ་མ་ལ་
•
1 1 {) •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད།
བདུན་དུ་གྲངས་མ་ངེས་པའི་ཕྱིར་ན་མ་ཁྱབ་བོ། །
ཆ༢ ཚིགས་ཕྱི་མ་བསྙེན་རྫོགས་སུ་བསྒྲུབ་པའི་ཆོ་ག་བཤད་པ།
ཇ༡ སྦྱོར་བ་བཤད་པ།
༈ གཉིས་པ་ཚིགས་ཕྱི་མ་བསྙེན་རྫོགས་སུ་བསྒྲུབ་པའི་ཆོ་ག་ལ། སྦྱོར་
དངོས་མཇུག་གསུམ་ལས། དང་པོ་ནི། གྲངས་ཚང་བ། ཁ་སྐོང་གི་ཆོས་དང་
ལྡན་པ། མི་མཐུན་པ་གཉིས་དང་བྲལ་བའི་ཁྱད་ཆོས་གསུམ་ལྡན་གྱི་དགེ་
འདུན་ལས་བསྙེན་པར་རྫོགས་པར་བྱ་དགོས་སོ། །ཞེས་འཆད་པ་ལ། དགེ་
འདུན་ལས་བསྙེན་པར་རྫོགས་པར་བྱའོ། །ཞེས་གསུངས། གཞུང་འདི་གང་
ལས་འཕྲོས་ན། དགེ་བསྙེན་ཉིད་དང་དགེ་ཚུལ་ཉིད་དང་དགེ་སློང་ཉིད་དག་
གིས་སྔ་མ་བསྙེན་པར་མ་རྫོགས་པ་ལ་ཕྱི་མ་མི་བྱའོ། །ཞེས་བཤད་ཅིང་། དགེ་
ཚུལ་ཡན་ཆད་བསྒྲུབ་ཚུལ་དེ་ལྟར་ཡིན་ན་བསྙེན་རྫོགས་ཀྱི་སྡོམ་པ་དེ་ཡུལ་་་་་
གང་ལས་བླང་བར་བྱ་བ་ཡིན་ཞེ་ན། ཁྱད་ཆོས་གསུམ་ལྡན་གྱི་དགེ་འདུན་ལས་
བླངས་དགོས་ཞེས་འཆད་པ་ལ། དགེ་འདུན་ལས་བསྙེན་པར་རྫོགས་པར་བྱའོ།།
ཞེས་གསུངས། དོན་ནི། བསྙེན་རྫོགས་ཀྱི་སྡོམ་པ་ལེན་པར་འདོད་པའི་གང་
ཟག་ཆོས་ཅན། ཁྱོད་ཁྱད་ཆོས་གསུམ་ལྡན་གྱི་དགེ་འདུན་ལས་བསྙེན་པར་
རྫོགས་པར་བྱ་རིགས་ཏེ། ཁྱོད་གསོལ་བཞིའི་ལས་ཀྱིས་བསྙེན་པར་རྫོགས་པར་
བྱ་དགོས་པ་གང་ཞིག །དེ་ཁྱད་ཆོས་གསུམ་ལྡན་གྱི་དགེ་འདུན་གྱིས་བྱེད་
དགོས་པའི་ཕྱིར། དེ་ལྟར་བྱས་པ་ལ་བསྙེན་རྫོགས་ཀྱི་སྦྱོར་བའི་ཆོ་ག་ཁྱད་ཆོས་
གསུམ་ལྡན་གྱི་དགེ་འདུན་གྲངས་ཚང་བ་ཙམ་གྱིས་ཆོག་གམ་སྙམ་ན་མི་ཆོག་་་
སྟེ། མཁན་པོར་ཕྱོགས་པར་གྱུར་པའི་( ༥༡ བ) དགེ་སློང་དེས་ལས་བྱེད་པའི་
སློབ་དཔོན་དུ་འགྱུར་རྒྱུའི་དགེ་སློང་དེ་དང༌། གསང་སྟེ་སྟོན་པའི་སློབ་དཔོན་
དུ་འགྱུར་རྒྱུའི་དགེ་སློང་དེ་གཉིས་ལ། གསོལ་བ་འདེབས་དགོས་སོ། །ཞེས་
• 1 11 •



པཎ་ཆེན་བདེ་ལེགས་ཉི་མས་མཛད།
འཆད་པ་ལ། མཁན་པོ་ཉིད་དུ་ཕྱོགས་པར་གྱུར་པས་ལས་བྱེད་པ་དང་གསང་
སྟེ་སྟོན་པའི་དགེ་སློང་ལ་གསོལ་བ་གདབ་པར་བྱའོ། །ཞེས་གསུངས་པའི་ཕྱིར།
མཁན་པོར་ཕྱོགས་པར་གྱུར་པའི་དོན་ནི། བསྒྲུབ་བྱ་དེའི་མཁན་པོའི་སྟ་གོན་
ལ་གནས་པ་ལ་བྱ་སྟེ། རྒྱ་ཆེར་འགྲེལ་ལས། མཁན་པོ་ཉིད་དུ་ཕྱོགས་པར་གྱུར་
བ་ཞེས་བྱ་བ་ནི་བསྙེན་པར་རྫོགས་པའི་མཁན་པོ་ཉིད་དུ་ཉེ་བར་གནས་པ།
སྟ་གོན་དུ་གྱུར་པའི་དགེ་སློང་སྟེ། ཞེས་གསུངས་པའི་ཕྱིར། གསང་སྟེ་སྟོན་པའི་
དགེ་སློང་ལ་དགེ་སློང་ཞེས་དགེ་སློང་དང་སྦྱར་ནས་གསུངས་པ་ཆོས་ཅན།
དགོས་པ་ཡོད་དེ། ལས་བྱེད་པའི་དགེ་སློང་ནི་དགེ་འདུན་གྱི་དབུས་སུ་ལས་
བརྗོད་དགོས་པས། དགེ་སློང་མ་ཡིན་ནམ་སྙམ་པའི་དོགས་པ་ཤས་ཆུང་ཞིང༌།
གསང་སྟོན་ལྐོག་ཏུ་བར་ཆད་འདྲི་མཁན་ཡིན་པས་དགེ་སློང་མིན་ཀྱང་རུང་་་
ངམ་སྙམ་པའི་དོགས་པ་སེལ་བའི་ཆེད་ཡིན་པའི་ཕྱིར། དེ་ལྟར་གསོལ་བ་
བཏབ་པའི་འོག་ཏུ་བསྒྲུབ་བྱ་དེས་མཁན་པོར་འོས་པའི་དགེ་སློང་ལ། རང་
ཉིད་བསྙེན་པར་རྫོགས་པའི་མཁན་པོར་གསོལ་བ་ལན་གསུམ་གདབ་དགོས་་་
ཤིང་། དེའི་མཐར་མཁན་པོས་ཅང་མི་གསུང་བའི་ཚུལ་གྱིས་ཁས་བླངས་པ་ན་
དེར་གྱུར་ཏོ། །ཞེས་འཆད་པ་ལ། །མཁན་པོར་གསོལ་བར་བྱའོ། །ཞེས་གསུངས།
འོ་ན། མཁན་པོ་དེའི་ལས་སུ་བྱ་བ་ཅི་ཡོད་ཅེ་ན། ཆོས་གོས་གསུམ་ལྷུང་བཟེད་
དང་བཅས་པ་རང་གིས་བསྒྲུབ་བྱ་ལ་བྱིན་གྱིས་བརླབས་ཏེ་སྦྱིན་དགོས། ཞེས་
འཆད་པ་ལ། དེས་རང་གི་དེ་ལ་ཆོས་གོས་གསུམ་བྱིན་གྱིས་བརླབ་པར་བྱའོ། །
ཞེས་གསུངས། ལྷུང་བཟེད་ནི་བྱིན་གྱིས་བརླབས་པ་ཙམ་གྱིས་མི་ཆོག་པར་ཆེ་
ཆུང་སོགས་དགེ་འདུན་ལ་སྟོན་ཅིང་། བསྟན་ཡུལ་རྣམས་ཀྱིས་ཀྱང་སྐྱོན་དང་
བྲལ་ན་བཟང་ངོ༌། །ཞེས་གནང་བ་ཐོབ་པ་ཅིག་དགོས་སོ། །ཞེས་འཆད་
པ་ལ། ལྷུང་བཟེད་ཀྱང་མི་ཆུང་ངམ་མི་ཆེའམ་མི་སྐྱའམ་ཞེས་དགེ་འདུན་ལ་
བསྟན་ནས་སོ། །ཐམས་ཅད་ཀྱིས་དེ་ལྟ་བུ་ཉིད་མ་ཡིན་ན་ལྷུང་བཟེད་བཟང་
• 112 •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད།
ངོ་ཞེས་བརྗོད་པར་བྱའོ། །ཞེས་གསུངས་པའི་ཕྱིར། ཡོ་བྱད་བྱིན་གྱིས་བརླབས་
པའི་( ༥༢ ན）འོག་ཏུ་ཇི་ལྟར་བྱ་བའི་ཚུལ་ཡོད་དེ། གསོལ་བ་འབའ་ཞིག་པའི་
ལས་ཀྱིས་ལྟུང་བ་ཐུན་མོང་དུ་བྱིན་གྱིས་བརླབས་པ། གསོལ་གཉིས་ཀྱི་ལས་
ཀྱིས་གནས་ལ་བློ་མཐུན་བྱ་བ་དང༌། གསོལ་བ་འབའ་ཞིག་པའི་ལས་ཀྱིས་
གསང་སྟོན་བསྐོ་བར་བྱ་བ་རྣམས་སུ་ཡོད་པའི་ཕྱིར། གསོལ་བ་འབའ་ཞིག་
པའི་ལས་ཀྱིས་གསང་སྟོན་བསྐོ་ཚུལ་ཡོད་དེ། བསྒྲུབ་བྱ་ཚིག་མི་ཐོས་པའི་སར་
བཀར་ནས་ལས་སློབ་ཏུ་གསོལ་བ་བཏབ་པའི་དགེ་སློང་དེས། གསང་སྟོན་
དུ་གསོལ་བ་བཏབ་པའི་དགེ་སློང་དེ་གང་ཡིན་ཞེས་དྲིས་ནས་བདག་ཡིན་ནོ་་་
ཞེས་བརྗོད་པ་ན། གསང་སྟེ་སྟོན་པར་སྤྲོའམ་ཞེས་དྲིས་ནས། གསོལ་བ་འབའ་
ཞིག་པའི་ལས་ཀྱིས་བསྐོ་བར་བྱ་བ་ཡིན་པའི་ཕྱིར། ཞེས་འཆད་པ་ལ། བཀར་
ནས་ལས་བྱེད་པས་གསང་སྟེ་སྟོན་པ་ལ་གང་ཡིན་ཞེས་བྱ་བས་སྨྲར་བཅུག་སྟེ་
སྤྲོ་བར་བྱས་ནས་དེ་དགེ་འདུན་ལ་གསོལ་བར་བྱའོ། །ཞེས་གསུངས་པའི་ཕྱིར།
དེ་ལྟར་བསྐོས་པའི་དགེ་སློང་དེས་བསྒྲུབ་བྱ་ལ་ཁྱོད་ཉོན་ཅིག་བྱས་ནས། ལྐོག་
ཏུ་བར་ཆད་འདྲི་བར་བྱ་ཞིང་། བསྒྲུབ་བྱ་ལ་མ་བོས་བར་དུ་མ་འོང་བར་སྡོད་
ཅིག་ཅེས་སྨྲས་ནས་དགེ་འདུན་གྱི་མཐའ་ལོགས་སུ་བདག་གིས་ཚེ་དང་ལྡན་
འདི་ཞེས་བགྱི་བ་ལ་བར་ཆད་ཀྱི་ཆོས་རྣམས་གསང་སྟེ་རྗེས་སུ་བསྟན་ན། ཞེས་
པ་ནས། ཅི་མཆིས་ཞིག་གམ། ཞེས་ནང་དུ་འོང་བའི་གནང་བ་ཞུ་བའི་བར་
བརྗོད་དགོས་ཤིང༌། ཞུ་ཡུལ་གྱི་དགེ་འདུན་ཐམས་ཅད་ཀྱིས་ཀྱང་གལ་ཏེ་
ཡོངས་སུ་དག་ནའོ་ཞེས་གནང་བ་སྦྱིན་པ་བརྗོད་དགོས། ཞེས་འཆད་པ་ལ།
ཁྱོད་ཉོན་ཅིག་ཅེས་བྱ་བས་ལྐོག་ཏུ་རྗེས་སུ་བསྟན་པར་བྱའོ། །མ་བོས་ཀྱི་བར་
དུ་མ་འོང་བར་སྡོད་ཅིག །ཅེས་སྨྲས་ནས་རྗེས་སུ་བསྟན་ན། ཞེས་བྱ་བས་དགེ་
འདུན་ལ་ཡོངས་སུ་དག་པ་གོ་བར་བྱས་ཏེ། ཅི་མཆིས་ཞིག་གམ་ཞེས་བྱ་བས་
འོང་བ་ཞུ་བར་བྱའོ། །ཐམས་ཅད་ཀྱིས་གལ་ཏེ་ཡོངས་སུ་དག་ནའོ། །ཞེས་
• 113 •



པཎ་ཆེན་བདེ་ལེགས་ཉི་མས་མཛད།
བརྗོད་པར་བྱའོ། །ཞེས་གསུངས། འོང་བ་ཞུས་པ་དེའི་འོག་ཏུ་ཇི་ལྟར་བྱ་ཞེ་ན།
ལས་སློབ་ཏུ་གསོལ་བ་བཏབ་པའི་དགེ་སློང་དེས་བརྡ་སྤྲད་ནས་བསྒྲུབ་བྱ་་་་་་
བསྙེན་པར་རྫོགས་པའི་ཕྱིར་དུ། དགེ་འདུན་ལ་གསོལ་བ་ལན་གསུམ་གསོལ་
དུ་གཞུག་དགོས། ཞེས་འཆད་པ་ལ། ལས་བྱེད་པས་བསྙེན་པར་རྫོགས་པ་
གསོལ་དུ་གཞུག་གོ །( ༥ ༢ བ)ཞེས་གསུངས། ཡང་དེས་དགེ་འདུན་ལ་ག སོལ་
བ་འབའ་ཞིག་པའི་ལས་ཀྱིས་བྱས་ན་དགེ་འདུན་གྱི་དབུས་སུ་བར་ཆད་དྲི་་་་་
དགོས། ཞེས་འཆད་པ་ལ། དགེ་འདུན་ལ་གསོལ་ནས་བར་ཆད་འདྲི་བར་བྱའོ།།
ཞེས་གསུངས། དེ་རྣམས་ཀྱི་ནང་ནས། དགེ་འདུན་ལ་བསྙེན་པར་རྫོགས་པར་
བྱའོ། །ཞེས་སོགས་ཀྱི་སྐབས་སུ། བསྙེན་པར་རྫོགས་པར་བྱེད་པའི་རྒྱུ་རྐྱེན་གྲུབ་
མཐའ་ལ་སྦྱར་ནས་བཤད་པ་དང༌། མཚན་ཉིད་ལ་སྦྱར་ནས་ང ཤད་པ་གཉིས།
དང་པོ་ནི། བསྙེན་རྫོགས་ཀྱི་སྡོམ་པ་དེ་རྒྱུད་དུ་ལ་བརྟེན་ནས་སྐྱེ། རྐྱེན་དུ་ལ་
བརྟེན་ནས་སྐྱེ་ཞེ་ན། སྤྱིར་རྒྱུ་དེ་ལ་དུ་མ་ཡོད་དེ། མཛོད་ལས། བྱེད་རྒྱུ་ ལྷན་
ཅིག་འབྱུང་བ་དང་། །སྐལ་མཉམ་མཚུངས་པར་ལྡན་པ་དང་། །ཀུན་ཏུ་འགྲོ་
དང་རྣམ་སྨིན་ཏེ། །རྒྱུ་ནི་རྣམ་པ་དྲུག་ཏུ་འདོད། །ཅེས་གསུངས་པའི་ཕྱིར། །
འབྲས་བུ་དེ་སྐྱེ་བ་ལ་གེགས་མི་བྱེད་ཅིང༌། འབྲས་བུ་དེ་དང་ཐ་དད་པ་དེ།
འབྲས་བུ་དེའི་བྱེད་རྒྱུའི་མཚན་ཉིད། དེ་ལ་བྱེད་རྒྱུ་བྱེད་པ་དང་བཅས་པ་
དང་། བྱེད་རྒྱུ་བྱེད་པས་སྟོང་པ་གཉིས། འབྲས་བུ་དེ་སྐྱེ་བ་ལ་གེགས་མི་བྱེད་
པར་མ་ཟད་ཕན་འདོགས་པའི་རིགས་སུ་གནས་པ། དང་ངོ་འི་མཚན་ཉིད།
འབྲས་བུ་དེ་སྐྱེ་བ་ལ་གེགས་མི་བྱེད་པ་ཙམ་ཡིན་གྱི་ཕན་མི་འངོ་གས་པས་རབ་
ཏུ་ཕྱེ་བ། གཉིས་པའི་མཚན་ཉིད། དཔེར་ན། འདུས་མ་བྱས་ཀྱི་ནམ་མ་ཁས་
གཟུགས་ཅན་སྐྱེ་བ་ལ་གེགས་མི་བྱེད་ཅིང༌། དེ་ལ་ཕན་མི་འདོགས་ཀྱང་དེའི་
བྱེད་རྒྱུ་ཡིན་པ་བཞིན་ནོ། །མཛོད་ལས། རང་ལས་གཞན་པ་བྱེད་རྒྱུའི་རྒྱུ། །
ཞེས་གསུངས་པའི་ཕྱིར། དུས་མཉན་ཞིང་རྫས་ཐ་དད་ལ་ཕན་ཚུན་ཕན་
• 1 14，



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད།
འདོགས་པའི་རིགས་སུ་གནས་པ། ལྷག་ཅིག་འབྱུང་བའི་རྒྱུའི་མཚན་ཉིད།
དཔེར་ན། འདུས་བྱས་དང་དེའི་སྐྱེ་སོགས་བཞི་ལྟ་བུ་སྟེ། དེ་ཉིད་ལས། ལྷན་
ཅིག་འབྱུང་གང་ཕན་ཚུན་འབྲས། །འབྱུང་བཞིན་སེམས་ཀྱི་རྗེས་འཇུག་དང་། །
སེམས་དང་མཚན་ཉིད་མཚན་གཞི་བཞིན། །ཞེས་གསུངས་པའི་ཕྱིར། རང་གི་
རིགས་འདྲ་ཕྱི་མ་སྐྱེད་པར་བྱེད་པའི་རིགས་སུ་གནས་པ། སྐལ་མཉམ་གྱི་རྒྱུའི་
མཚན་ཉིད་ཡིན་ཏེ། སྐལ་མཉམ་རྒྱུ་ནི་འདྲ་བ་འོ། །ཞེས་གསུངས་པའི་ཕྱིར།
རང་དང་མཚུངས་ལྡན་རྣམ་པ་ལྔ་མཚུངས་ཀྱི་སྒོ་ནས་ཕན་འདོགས་པར་བྱེད་
པའི་རིགས་སུ་( ༥ ༣ན）གནས་པ། མཚུངས་ལྡན་གྱི་རྒྱུའི་མཚན་ཉིད། དཔེར་ན་
རྣམ་པར་ཤེས་པ་དང་། དེའི་འཁོར་དུ་གྱུར་པའི་སེམས་བྱུང་བཞིན། དེ་ཉིད་
ལས། མཚུངས་ལྡན་རྒྱུ་ནི་སེམས་དག་དང༌། །སེམས་བྱུང་རྟེན་མཚུངས་ཅན་
རྣམས་སོ། །ཞེས་གསུངས་པའི་ཕྱིར། རང་སར་གཏོགས་པའི་རང་འབྲས་ཉོན་
མོངས་པ་ཅན་ཕྱི་མ་སྐྱེ་བར་བྱེད་པའི་རིགས་སུ་གནས་པ། ཀུན་འགྲོའི་རྒྱུའི་
མཚན་ཉིད་ཡིན་ཏེ། དེ་ཉིད་ལས། ཀུན་འགྲོ་ཞེས་བྱ་ཉོན་མོངས་ཅན། །རྣམས་
ཀྱི་རང་ས་ཀུན་འགྲོ་ལྔ། །ཞེས་གསུངས་པའི་ཕྱིར། རང་གི་རྣམ་སྨིན་གྱི་འབྲས་
བུར་གྱུར་པའི་འཁོར་བསྐྱེད་པའི་ཟག་བཅས། རྣམ་སྨིན་གྱི་རྒྱུའི་མཚན་ཉིད།
དེ་ལ་དབྱེ་ན། དགེ་བ་ཟག་བཅས། མི་དགེ་བ་གཉིས་སུ་ཡོད་དེ། མཛོད་ལས།
རྣམ་སྨིན་རྒྱུ་ནི་མི་དགེ་དང་། །དགེ་བ་ཟག་བཅས་རྣམས་ཁོ་ན། །ཞེས་གསུངས་
པའི་ཕྱིར། གཉིས་པ་རྐྱེན་ལས་སྐྱེ་བ་ལ། སྤྱིར་རྐྱེན་དེ་ལ་བཞིར་ཡོད། རྒྱུའི་རྐྱེན།
དེ་མ་ཐག་པའི་རྐྱེན། དམིགས་པའི་རྐྱེན། བདག་པོའི་རྐྱེན་རྣམས་སུ་ཡོད་པའི་
ཕྱིར། དེ་ཡང་བྱེད་རྒྱུ་མ་གཏོགས་པའི་རྒྱུ་ལྔ་པོ་དེ་རྒྱུའི་རྐྱེན་དང་། དགྲ་བཅོམ་
པ་ཐ་མའི་སེམས་མ་གཏོགས་པའི་སེམས་སེམས་བྱུང་རྣམས་དེ་མ་ཐག་པའི་་་
རྐྱེན་དང༌། ཆོས་ཐམས་ཅད་དམིགས་པའི་རྐྱེན་དང་། བདག་པོའི་རྐྱེན་ནི་བྱེད་
རྒྱུ་ལྟ་བུ་ཡིན་ཏེ། དེ་ཉིད་ལས། རྐྱེན་ནི་བཞི་པོ་དག་ཏུ་གསུངས། །རྒྱུ་ཞེས་བྱ་བ་
• 1 15.



པཎ་ཆེན་བདེ་ལེགས་ཉི་མས་མཛད།
རྒྱུ་ལྔ་ཡིན། །སེམས་དང་སེམས་བྱུང་སྐྱེས་པ་རྣམས། །ཐ་མ་མིན་མཚུངས་དེ་མ་
ཐག །དམིགས་པ་ཆོས་རྣམས་ཐམས་ཅད་དོ། །བྱེད་རྒྱུ་ཞེས་བྱ་བདག་པོར་
བཤད། །ཅེས་གསུངས་པའི་ཕྱིར། དེས་ན་སོ་སོ་ཐར་པའི་སྡོམ་པ་རྒྱུའི་རྐྱེན་
དང་། བདག་པོའི་རྐྱེན་གཉིས་ལས་སྐྱེ་བ་ཡིན་ཏེ། དེ་འདུས་བྱས་ཡིན་པའི་
ཕྱིར། གཞན་གཉིས་ལས་མི་སྐྱེ་སྟེ། དེ་ཤེས་པ་མ་ཡིན་པའི་ཕྱིར། རྒྱུ་ཙམ་གྱི་
ནང་ནས་སོ་ཐར་གྱི་སྡོམ་པ་བྱེད་རྒྱུ་ལས་སྐྱེ་བ་ཡིན་ཏེ། འདུས་བྱས་ཡིན་པའི་
ཕྱིར། ལྷན་ཅིག་འབྱུང་བའི་རྒྱུ་ལས་སྐྱེ་བ་ཡིན་ཏེ། དགེ་ཚུལ་གྱི་སྤོང་བ་བཞི་
ཕན་ཚུན་རྒྱུ་འབྲས་དང་། དགེ་སློང་གི་སྤོང་བ་འདུན་ཡང་ཕན་ཚུན་རྒྱུ་འབྲས་
ཡིན་པའི་ཕྱིར། སོ་ཐར་གྱི་སྡོམ་པ་སྐད་ཅིག་མ་དང་པོ་སྐལ་མཉམ་གྱི་རྒྱུ་ལས་
སྐྱེ་( ༥༣ བ）བ་མ་ཡིན་ཏེ། དེའི་རིགས་འདྲ་སྔ་མ་མེད་པའི་ཕྱིར། གཉིས་པ་ཕན་
ཆད་སྐལ་མཉམ་གྱི་རྒྱུ་ལས་སྐྱེ་བ་ཡིན་ཏེ། དེའི་རིགས་འདྲ་སྔ་མ་ཡོད་པའི་
ཕྱིར། དེ་རང་གི་བྱེད་རྒྱུར་གྱུར་པའི་འདུས་བྱས་ལས་སྐྱེ་བ་ཡིན་ཏེ། དེ་འདུས་
བྱས་ཡིན་པའི་ཕྱིར། དེ་མཚུངས་ལྡན་གྱི་རྒྱུ་ལས་སྐྱེ་བ་མ་ཡིན་ཏེ། དེ་ཤེས་པ་མ་
ཡིན་པའི་ཕྱིར། ཀུན་འགྲོའི་རྒྱུ་ལས་སྐྱེ་བ་མ་ཡིན་ཏེ། དེ་ཉོན་མོངས་ཅན་མ་
ཡིན་པའི་ཕྱིར། རྣམ་སྨིན་གྱི་རྒྱུ་ལས་སྐྱེ་བ་མ་ཡིན་ཏེ། དགེ་བ་ཡིན་པའི་ཕྱིར།
ཁྱབ་སྟེ། རྣམ་སྨིན་གྱི་འབྲས་བུ་ཡིན་ན་ལུང་མ་བསྟན་ཡིན་དགོས་པའི་ཕྱིར་ཏེ།
རྣམ་སྨིན་ལུང་དུ་མ་བསྟན་ཆོས། །ཞེས་གསུངས་པའི་ཕྱིར། དེས་ན་མདོ་སྡེ་
པའི་ལུགས་ལ་སོ་ཐར་གྱི་སྡོམ་པ་རྐྱེན་བཞི་དང་། མཚུངས་ལྡན་གྱི་རྒྱུ་ལས་སྐྱེ་
བ་ཡིན་ཏེ། སོ་ཐར་གྱི་སྡོམ་པའི་ངོ་བོར་གྱུར་པའི་སྤོང་སེམས་ཡོད་པའི་ཕྱིར།
གཉིས་པ་ནི། འགལ་རྐྱེན་བཞི་དང་བྲལ་ཞིང་མཐུན་རྐྱེན་ལྔ་ཚང་བ་ལས་སྐྱེ་བ་
ཡིན་ཏེ། གོང་གི་སྐབས་སུ་བཤད་པ་དང་འདྲ་ལ། ལུང་གཅིག་ལས་འཕྲོས་པ་
ལས། མངོན་དུ་གྱུར་ནས་བསྙེན་པར་རྫོགས་པར་འགྱུར་བ་བཅུ་སྟེ། སྟོན་པ་
མངོན་དུ་གྱུར་ནས་བསྙེན་པར་རྫོགས་པར་གྱུར་པ་དང༌། སངས་རྒྱས་མངོན་
• 116 •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད།
དུ་གྱུར་པ་དང་། ཆོས་མངོན་དུ་གྱུར་པ་དང་། མཁན་པོ་མངོན་དུ་གྱུར་པ་
དང༌། སློབ་དཔོན་མངོན་དུ་གྱུར་པ་དང་། བསྙེན་པར་རྫོགས་པར་འདོད་པ་
མངོན་དུ་གྱུར་པ་དང༌། བསྙེན་པར་རྫོགས་པར་འདོད་པའི་ཡོ་བྱད་མངོན་དུ་
གྱུར་པ། ཡོངས་སུ་དག་པ་མངོན་དུ་གྱུར་པ་གསོལ་བ་མངོན་དུ་གྱུར་པ། ལས་
མངོན་དུ་གྱུར་པ་རྣམས་སོ། །ཞེས་གསུངས་པ་ལྟར་གྱི་ད་ལྟར་གྱི་ཆོ་གས་ཉེས་
མེད་ཕུན་ཚོགས་ཀྱི་བསྙེན་པར་རྫོགས་པ་ནི་མངོན་གྱུར་བཅུ་ཚང་བའི་སྒོ་་་་་
ནས་འཐོབ་པ་ཡིན་ལ། དེ་ཡང་སྟོན་པ་མངོན་དུ་གྱུར་པ་ནི། འདུལ་འཛིན་སྔ་
མ་རྣམས་སྐབས་འདིར་དགེ་འདུན་ལ་བཞེད་པ་ལྟར་ཁས་ལེན་ཅིང་། དགེ་
འདུན་ཡང་གྲངས་ཚང་བ་ཁ་སྐོང་དུ་འོས་པའི་ཆོས་དང་ལྡན་པ། མི་མཐུན་པ་
གཉིས་དང་བྲལ་བ་དགོས་སོ། །སངས་རྒྱས་ནི་སྐབས་འདིར་ཀུན་རྫོབ་བརྡར་
བཏགས་པའི་སངས་རྒྱས་སྟོན་པའི་སྐུ་གཟུགས་བཞུགས་པ་ལ་བྱ་སྟེ། ལུང་
རྣམ་འབྱེད་ལས། བཅོམ་ལྡན་འདས་བགྲེས་པའི་མཐའ་ལོགས་ན་བཞུགས་
པའི་ཚེ། བགྲེས་པའི་མཐའ་( ༥༤ན) བརྗིད་ཅིང་། མི་བཞུགས་པའི་ཚེ་མི་བརྗིད་
པར་མཐོང་ནས། གནང་ན་འཛམ་བུའི་གྲིབ་མ་ལ་བཞུགས་པའི་སྐུ་གཟུགས་
བྱའོ། །གནང་གིས་གྱིས་ཤིག །དེས་སྐུ་གཟུགས་བྱས་ནས་རྒན་པའི་མཐའ་
ལོགས་སུ་བཞག་གོ །ཞེས་དང་། འདིར་སངས་རྒྱས་ཀྱི་སྐུ་གཟུགས་ལ་སྟོན་པའི་
འདུ་ཤེས་ཉེ་བར་བཞག །ཅེས་གསུངས་པའི་ཕྱིར། ཆོས་ནི་སྒྲུབ་པའི་ཆོས་དགེ་
སློང་གི་བསླབ་པ་ལ་ནན་ཏན་བྱེད་པ་དང་། ལུང་གི་ཆོས་ལས་ཀྱི་ཆོ་ག་མ་
ཉམས་པར་ཡོད་པ་ལ་བྱེད་རིགས་ཏེ། གླེང་གཞིར། བཙུན་པ་ཇི་ཙམ་གྱིས་ན་
དམ་པའི་ཆོས་མཆིས་པ་ཞེས་བགྱི། ཇི་ཙམ་གྱིས་ན་དམ་པའི་ཆོས་ཞིག་པ་ཞེས་
བགྱི། ཨུ་པ་ལི། ཇི་སྲིད་དུ་ལས་བྱེད་ཅིང་ནན་ཏན་བྱེད་པ་ཡོད་པའི་བར་དུ་སྟེ་
ལས་བྱེད་པ་ཡང་ཡོད་ལ། ནན་ཏན་བྱེད་པ་ཡང་ཡོད་ན། དམ་པའི་ཆོས་ཡོད་
པ་ཞེས་བྱའོ། །ལས་ཀྱང་མི་བྱེད་ལ་ནན་ཏན་བྱེད་པ་ཡང་མེད་ན། དེ་ནི་དམ་
，117 •



པཎ་ཆེན་བདེ་ལེགས་ཉི་མས་མཛད།
པའི་ཆོས་ཞིག་པ་ཞེས་བྱའོ། །ཞེས་གསུངས་པའི་ཕྱིར། མཁན་པོ་ནི་བརྟན་
མཁས་ཀྱི་ཡོན་ཏན་གཉིས་དང་ལྡན་ཞིང་ཁ་སྐོང་གི་ཆོས་བཅུ་གསུམ་དང་་་་
ལྡན་པ་ལ། མཁན་པོར་གསོལ་བ་ལན་གསུམ་བཏབ་པའི་མཐར་ཁས་བླངས་
པ་མཁན་པོ་མངོན་དུ་གྱུར་པ་དང༌། སློབ་དཔོན་ནི་གསང་སྟོན་དང་ལས་སློབ་
མངོན་དུ་གྱུར་པ་དང་། བསྙེན་པར་རྫོགས་པར་འདོད་པ་ནི། བསྒྲུབ་བྱ་རང་
ཉིད་བསྙེན་པར་རྫོགས་པར་འདོད་པ་སྟེ། ལུས་བསམ་པ་རྟགས། ཆ་ལུགས་ཀྱི་
སྒོ་ནས་བསྙེན་རྫོགས་སུ་རུང་བ་ལ་བྱེད། དེའི་ཡོ་བྱད་མངོན་དུ་གྱུར་པ་ནི། །
ཆོས་གོས་གསུམ། འདིང་བ། ལྷུང་བཟེད། ཆུ་ཚགས་ཏེ་ཡོ་བྱད་དྲུག་གཡར་པོ་
ཡན་ཆད་ཀྱིས་ཚང་བ་ལ་བྱེད། ཡོངས་སུ་དག་པ་མངོན་དུ་གྱུར་པ་ནི། སྡོམ་པ་
སྐྱེ་བ། གནས་པ། མཛེས་པ། ཁྱད་པར་དུ་གྱུར་པའི་བར་ཆད་ཀྱི་ཆོས་ཀྱིས་
རྒྱུད་ཡོངས་སུ་དག་པ་བྱེད། དགུ་པ་གསོལ་བ་མངོན་དུ་གྱུར་པ་ནི། རང་
དང་མཁན་པོ་དགེ་འདུན་གསུམ་གྱི་མིང་བརྗོད་པ་མ་ཆད་པའི་སྒོ་ནས་དགེ་་་
འདུན་ལ་བསྙེན་པར་རྫོགས་པའི་ཕྱིར་དུ་གསོལ་བ་ལན་གསུམ་བཏབ་པ་ལ་་་
བྱེད། དེ་གསུམ་གང་རུང་གི་མིང་བརྗོད་པ་ཆད་ན་མི་སྐྱེ་སྟེ། མདོ་རྩ་བར། དེ་
( ༥༤བ）གཉིས་ཀྱི་མིང་མ་བརྗོད་ན་ཡང་མི་སྐྱེའོ། །དགེ་འདུན་གྱི་ན་ཡང་དེའི་
སྐྱེ་གནས་ཀྱི་མི་སྐྱེའོ། །ཞེས་གསུངས་པའི་ཕྱིར། །ལས་མངོན་དུ་གྱུར་པ་ནི།
བསྒྲུབ་བྱ་མཁན་པོ་དགེ་འདུན་གྱི་མིང་བརྗོད་པ་དང་། གསོལ་བ་གང རུང་
ཆད་ན་མི་སྐྱེ་བས། ལས་མཁན་གྱིས་དེ་རྣམས་མ་ཆད་པར་གསོལ་བ་དང་།
བཞིའི་ལས་ཚིག་ཕྱེད་ཀྱང་མ་འཁྲུལ་བར་ཚང་བ་མ་ནོར་བ་མངོན་དུ་གྱུར་པ་་
ལ་བྱེད། དེ་ལྟར་རྒྱུ་རྐྱེན་ཐམས་ཅད་ཚོགས་པ་ལས་བསྙེན་རྫོགས་ཀྱི་སྡོམ་པ་
ཐོབ་པར་འགྱུར་ཏེ། རྣམ་འགྲེལ་ལས། མ་ཚང་མེད་རྒྱུ་དེ་ལས་ནི། །འབྲས་བུ་
གང་གིས་བཟློག་པར་ནུས། །ཞེས་གསུངས་པའི་ཕྱིར། འདིར་མཐའ་བཅད་པ་
ལ། ཁ་ཅིག །ད་ཆོག་ལ་བརྟེན་ནས་བསྙེན་རྫོགས་ཀྱི་སྡོམ་པ་སྐྱེ་བ་ལ་མངོན་
1 18，



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད།
གྱུར་བཅུ་ཚང་བ་ངེས་པར་དགོས་ཟེར་ན། མི་དགོས་པར་ཐལ། ད་ལྟར་གྱི་ཆོ་
ག་ལ་བརྟེན་ནས་མཁན་པོ་མེད་པར་བསྙེན་རྫོགས་ཀྱི་སྡོམ་པ་སྐྱེ་བ་ཡོད།
ཡོངས་སུ་དག་པ་མངོན་དུ་མ་གྱུར་པར་ཡང་བསྙེན་རྫོགས་ཀྱི་སྡོམ་པ་སྐྱེ་བ་་་་
ཡོད་པའི་ཕྱིར། དང་པོ་གྲུབ་སྟེ། དེ་དང་ལྡན་པའི་ལྟར་མཁན་པོ་མེད་པ་ཉིད་
ལ་ཡང་ངོ་། །ཞེས་གསུངས་པའི་ཕྱིར། གཉིས་པ་གྲུབ་སྟེ། ད་ལྟར་གྱི་ཆོ་ག་
ལ་བརྟེན་ནས་བར་ཆད་མ་དྲིས་པར་བསྙེན་རྫོགས་ཀྱི་སྡོམ་པ་སྐྱེ་བ་ཡོད་པའི་་
ཕྱིར་ཏེ། བར་ཆད་མ་དྲིས་པར་ཡང་ངོ༌། །ཞེས་གསུངས་པའི་ཕྱིར། ཁ་ཅིག །ད་
ཆོག་ལ་བརྟེན་ནས་ཆོས་གོས་གསུམ་དང་ལྷུང་བཟེད་མེད་པར་བསྙེན་རྫོགས་
ཀྱི་སྡོམ་པ་སྐྱེ་བ་མེད་ཟེར་ན། དེ་ཡོད་པར་ཐལ། ལུང་ཞུ་བ་ལས། ཆོས་གོས་
གསུམ་དང་ལྷུང་བཟེད་མེད་པ་དང་བསྙེན་པར་རྫོགས་ན་བསྙེན་པར་རྫོགས་་
ཞེས་བྱའམ། མ་རྫོགས་ཞེས་བྱ། ཨུ་པ་ལི། བསྙེན་པར་རྫོགས་ཞེས་བྱ་སྟེ།
བསྙེན་པར་རྫོགས་པར་བྱས་པ་ནི་བཟླས་པ་དང་བཅས་པར་འགྱུར་རོ། །ཞེས་
གསུངས་པའི་ཕྱིར། ཁ་ཅིག །ཡུལ་དབུས་སུ་དགེ་སློང་བཅུ། མཐའ་འཁོབ་
ཏུ་ལྔའི་གྲངས་ཚང་ན། གྲངས་ལ་བརྟེན་པའི་ཉེས་པ་མི་སྐྱེད་པས་ཁྱབ་ཟེར་
ན། མི་འཐད་དེ། ཡུལ་དབུས་སུ་དགེ་སློང་བཅུའི་གྲངས་ཚང་ཡང་གྲངས་
ལ་བརྟེན་པའི་ཉེས་པ་སྐྱེས་པ་ཅིག་ཡོད་( ༥༥ ན）པའི་ཕྱིར་ཏེ། ཡུལ་དབུས་སུ་
མཚམས་པོ་ཆེ་བཅད་པའི་མཚམས་ནང་དེར་དགེ་སློང་ཉི་ཤུ་ཡོད་ན། དེ་
ཐམས་ཅད་ལས་ལ་འདུ་དགོས་པའི་ཕྱིར་ཏེ། མཚམས་པོ་ཆེ་བཅད་པའི་
དགོས་པ་མ་འདུས་པའི་མི་མཐུན་པ་དགག་པའི་ཆེད་དུ་ཡིན་པའི་ཕྱིར། ཁ་
ཅིག །བསྒྲུབ་བྱས་སྔགས་ཚིགས་མ་གོ་ན་ལས་མི་ཆགས་ཏེ། རྣམ་འབྱེད་འགྲེལ་
པར། ཆོ་ག་མ་ཡིན་པ་ཞེས་བྱ་བ་ནི། དགེ་འདུན་མ་ཚང་བ་དང་། ལས་ཉམས་
པ་དང༌། ཉན་པོ་རྣམས་ཀྱིས་མ་གོ་བ་ལ་སོགས་པའོ། །ཞེས་གསུངས་པའི་ཕྱིར།
ཟེར་ན། མ་གོ་ན་མི་ཆགས་པར་བཤད་པ་ནི་ཁས་ལེན་པའི་སེམས་མེད་པས་
• 1 19 •



པཎ་ཆེན་བདེ་ལེགས་ཉི་མས་མཛད།
བསྙེན་པར་རྫོགས་པར་བྱས་པ་ཙམ་ཡང་མི་གོ་བ་ལ་དགོངས་ཏེ། ལས་ཚིག་
མཐའ་དག་མི་གོ་བའི་ཕྱིར། ས་ག་ལྷས། འོན་པས་ཀྱང་ནི་བོ་གྱུར་ན། །ལས་
བརྗོད་པས་ནི་མ་ཐོས་ཀྱང་། །འདི་ལ་བསྙེན་རྫོགས་ཡོད་པ་སྟེ། །ཚུལ་ཁྲིམས་
ལྡན་ལ་ཉེས་པ་མེད། །ཅེས་དང༌། ཞུ་བར། བཙུན་པ་མཐའ་འཁོབ་འཕགས་
པའི་སྐད་དུ་བསྙེན་པར་རྫོགས་པར་བགྱིས་པ་དང་། མཐའ་འཁོབ་ང་་དེས་
ཀྱང་འཕགས་པའི་སྐད་མ་འཚལ་ན། བསྙེན་པར་རྫོགས་ཞེས་བགྱིའམ། ཨུ་པ་
ལི། ཁས་ལེན་པའི་སེམས་ཡོད་ན་བསྙེན་པར་རྫོགས་ཞེས་བགྱི་སྟེ། རྫོགས་པ་ར་
བྱེད་པ་རྣམས་བཟླས་པ་བཅས་པར་རོ། །ཞེས་གསུངས་པའི་ཕྱིར། ཁ་ཅིག །
རང་རྒྱལ་དགྲ་བཅོམ་ཚོགས་སུ་ལོངས་པ་དང་། ཁྱིམ་པའི་དགྲ་བཅོམ་ཚོགས་
སུ་ལོངས་པས་ལས་བྱས་པ་ལ་བརྟེན་ནས་བསྙེན་རྫོགས་ཀྱི་སྡོམ་པ་སྐྱེ་བར་་་་་
ཐལ། དེ་དགེ་འདུན་ཡིན་པ་གང་ཞིག །བསྙེན་རྫོགས་ཀྱི་སྡོམ་པ་དགེ་འདུན་གྱི་
གསོལ་བཞིའི་ལས་ལ་བརྟེན་ནས་སྐྱེ་བའི་ཕྱིར། ཟེར་ན་སྐྱོན་མེད་དེ། རང་རྒྱལ་
དགྲ་བཅོམ་ཚོགས་སུ་ལོངས་པ་དགེ་འདུན་ཡིན་ཡང་། སྐབས་འདིའི་དགེ་
འདུན་དུ་མི་རུང་བའི་ཕྱིར། ཁོ་ན་རེ། སྟོན་པའི་སྐུ་གཟུགས་སངས་རྒྱས་
ཡིན་པར་ཐལ། སངས་རྒྱས་མངོན་དུ་གྱུར་པའི་ཕྱིར་དུ་སྟོན་པའི་སྐུ་གཟུགས་
བཞུགས་སུ་གསོལ་རིགས་པའི་ཕྱིར། ཞེ་ན། སྐྱོན་མེད་དེ། སྐབས་འདིར་སངས་
རྒྱས་མངོན་དུ་གྱུར་པ་བསྒྲུབ་བྱའི་བློ་ལ་སྐྱབས་ཡུལ་དུ་( ༥༥ བ）མངོན་དུ་གྱུར་་
པ་དང༌། ཀུན་རྫོབ་བརྡར་བཏགས་པའི་སངས་རྒྱས་ཀྱི་སྐུ་གཟུགས་མངོན་དུ་
གྱུར་པ་ལ་བྱེད་རིགས་པའི་ཕྱིར།
ཇ༢ དངོས་གཞི་བཤད་པ།
༈ གཉིས་པ་བསྙེན་རྫོགས་ཀྱི་དངོས་གཞིའི་ཆོ་ག་ཇི་ལྟར་བྱ་བའི་ཚུལ་ཡོད་
དེ། སྔགས་ཚིགས་ལན་གསུམ་བརྗོད་པའི་སྒོ་ནས་བསྙེན་པར་རྫོགས་པར་བྱ་
༢
， 120 •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད།
བ་ཡིན་པའི་ཕྱིར། ཞེས་འཆད་པ་ལ། བསྙེན་པར་རྫོགས་པ་ཉེ་བར་བསྒྲུབ་པར་
བྱའོ། །ཞེས་གསུངས་པའི་ཕྱིར།
ཇ༣ མཇུག་ཆོག་བཤད་པ།
ཉ༡ བསྙེན་བཀུར་གྱི་གནས་དང་གནས་མ་ཡིན་པ་ཤེས་པའི་
ཕྱིར་དུ་དུས་གོ་བརྗོད་པ།
ཏ༡ དུས་གོ་སྤྱིར་བརྗོད་པ།
༈ གསུམ་པ་མཇུག་ཆོག་ནི། བསྙེན་བཀུར་གྱི་གནས་དང་གནས་མ་ཡིན་པ་
ཤེས་པའི་ཕྱིར་དུ་དུས་གོ་བརྗོད་པ་དང་། བསླབ་པ་མི་ཉམས་པར་བསྲུང་བའི་
ཕྱིར་དུ་གདམས་ངག་བརྗོད་པའོ། །དང་པོ་དེ་འཆད་པ་ལ། དེ་མ་ཐག་ཏུ་གྲིབ་
ཚོད་རིག་པར་བྱའོ། །ཞེས་གསུངས། འདིའི་སྐབས་སུ་དེ་ལྟར་འཆད་ན། དུས་
གོ་བརྗོད་པ་ལ་དགོས་པ་གང་ཡོད་ཅེ་ན། སྡོམ་པ་ཐོབ་པའི་དུས་གོ་བརྗོད་པ་
ཆོས་ཅན། དགོས་པ་ཡོད་དེ། དངོས་སུ་བསླབ་པ་རྒན་གཞོན་གྱི་མཚམས་བདེ་
བླག་ཏུ་རྟོགས་པ་དང༌། དེ་ལ་བརྟེན་ནས་བསྙེན་བཀུར་གྱི་གནས་དང་གནས་
མ་ཡིན་པ་ཤེས་པ་དང་། དེ་ལ་བརྟེན་ནས་བསྙེན་བཀུར་གྱི་གནས་རྣམས་ལ་
བསྙེན་བཀུར་བྱས་ཤིང༌། བསྙེན་སྐུར་གྱི་གནས་མ་ཡིན་པ་རྣམས་ཀྱིས་རང་ལ་
བསྙེན་བཀུར་བྱས་པ་དང་དུ་བླངས་པས་རང་གཞན་གྱི་བསོད་ནམས་འཕེལ་་་
བ་དང་། སངས་རྒྱས་ཀྱི་བཅས་པ་དང་མཐུན་པ་དང་། དེ་ཐམས་ཅད་ངེས་
འབྱུང་གི་བསམ་པས་ཟིན་པར་བྱས་པས་གནས་སྐབས་མངོན་མཐོ་དང་།
མཐར་ཐུག་ངེས་ལེགས་འཐོབ་པའི་དགོས་པ་ཡོད་པའི་ཕྱིར། དེ་ལྟར་ཡིན་ན།
འོ་ན། དུས་གོ་དེ་ཡུལ་གང་ལ་བརྗོད། རྟེན་གྱི་གང་ཟག་གང་གིས་བརྗོད། དུས་
ནམ་གྱི་ཚེ་བརྗོད། དངོས་པོ་གང་བརྗོད། ཚུལ་ཇི་ལྟར་བརྗོད། དེ་ལྟར་བརྗོད་
པའི་ཕན་ཡོན་དང་དྲུག །དང་པོ་ཡོད་དེ། བསྙེན་རྫོགས་དང་། དགེ་ཚུལ་གྱི་
• 121 ，



པཎ་ཆེན་བདེ་ལེགས་ཉི་མས་མཛད།
སྡོམ་པ་ཐོབ་མ་ཐག་པ་དེ་ལ་བརྗོད་པར་བྱ་བ་ཡིན་པའི་ཕྱིར། གཉིས་པ་ཡོད་
དེ། དགེ་ཚུལ་གྱི་སྐབས་སུ་དགེ་ཚུལ་གྱི་སློབ་དཔོན་ལས་གཞན་པའི་དགེ་སློང་
དང་། བསྙེན་རྫོགས་ཀྱི་སྐབས་སུ་དེའི་ལས་སློབ་ལས་གཞན་པའི་དགེ་སློང་
ཞིག་གིས་བརྗོད་པར་བྱ་བ་ཡིན་པའི་ཕྱིར། སློབ་དཔོན་དེ་གཉིས་ཀྱིས་བརྗོད་
（༥༦ན）པར་མི་འོས་ཏེ། དེས་དེ་མ་ཐག་ཏུ་གདམས་ངག་བརྗོད་དགོས་པས།
དེ་སྟན་ལས་ལྡང་བ་མི་མཛེས་པའི་ཕྱིར། གསུམ་པ་ཡོད་དེ། དགེ་ཚུལ་གྱི་
སྐབས་སུ་དགེ་ཚུལ་གྱི་སྡོམ་པ་འབོགས་པའི་སྔགས་ཚིག་ཐབས་ལེགས་བརྗོད་་་
པའི་དེ་མ་ཐག་བརྗོད། དགེ་སློང་གི་སྐབས་སུ་སྡོམ་པ་འབོགས་པའི་ལས་ཀྱི་
མཇུག་སྡུད་དེ་མ་ཐག་བརྗོད་པར་བྱ་བ་ཡིན་པའི་ཕྱིར། བཞི་པ་ལ་བདུན་ཡོད་
དེ། ལོ། དུས་ཚིགས། ཟླ་བ། ཟླ་བའི་ངོ༌། ཚེས་གྲངས། ཉིན་མཚན་གྱི་ཆ། གྲིབ་
ཚོད་རྣམས་སུ་ཡོད་པའི་ཕྱིར། ལོ་ལ་ཡང་བྱི་བ་ལོ་ནས་ཕག་ལོའི་བར་བཅུ་
གཉིས་ཡོད། དུས་ཚིགས་ལ་སྤྱིར་འབྱེད་ཚུལ་མང་དུ་གསུངས་ཀྱང༌། སྐབས་
འདིར་ལྔར་ཡོད་དེ། དགུན་གྱི་དུས། དཔྱིད་ཀྱི་དུས། དབྱར་གྱི་དུས། དབྱར་
ཐུང་ངུའི་དུས། དབྱར་རིང་པོའི་དུས་རྣམས་སུ་ཡོད་པའི་ཕྱིར། ཟླ་བ་ལ་ཡང་།
དགུན། དཔྱིད། དབྱར། སྟོན། རེ་རེ་ལ་ར་བ། འབྲིང་པོ། ཐ་ཆུང་། གསུམ་
གསུམ་དུ་ཕྱེ་བས་བཅུ་གཉིས་ཡོད། ཟླ་བའི་ངོ་ལ་མར་ངོ༌། ཡར་ངོ་གཉིས་སུ་
ཡོད། ཚེས་གྲངས་ལ་ཡང་གཅིག་ནས་བཅོ་ལྔའི་བར་ཡོད། ཉིན་མཚན་གྱི་ཆ་ལ་
ཡང་། སྔ་དྲོ། ཉིན་གུང་། ཕྱི་དྲོ། སྲོད་ཐུན་དང་པོ། དེའི་ཕྱེད། གུང་ཐུན་དང་པོ།
དེའི་ཕྱེད། ཐོར་ཐུན་དང་པོ། དེའི་ཕྱེད། སྐྱ་རེངས་མ་ཤར་བ། ཤར་བ། ཉི་མ་མ་
ཤར་བ། ཤར་བ། ཉི་མ་བརྒྱད་ཆ་ཤར་བ། བཞི་ཆ་ཤར་བ། གུང་ཚིགས་མ་ཡོལ་
བ། ཉི་མ་བཞི་ཆ་ལུས་པ། ཉི་མ་བརྒྱད་ཆ་ལུས་པ། ཉི་མ་མ་ནུབ་པ། ཉི་མ་ནུབ་
པ། རྒྱུ་སྐར་མ་ཤར་བ། ཤར་བ་སྟེ་ཉེར་གཉིས་ཡོད་པའི་ཕྱིར གྲིབ་ཚོད་ལ་
ཡང་རྐང་པ་དང་སྐྱེས་བུའི་ཐ་སྙད་དུ་མ་ཡོད་དོ། །ལྔ་པ་དུས་གོ་བརྗོད་ང་འི་
， 122 •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད།
ཚུལ་ཡོད་དེ། དུས་གོ་རིག་པར་བྱེད་པའི་ཚེ། དེ་མ་ཐག་ཏུ་རིག་པར་བྱའོ། །
ཞེས་ཕྲ་རིམ་ནས་འཇོལ་ཡང་། བརྗོད་པའི་ཚེ་རགས་རིམ་ནས་བརྗོད་པར་བྱ་
བ་ཡིན་ཏེ། དེ་ལྟར་བརྗོད་པས་རྟོགས་སླ་བའི་ཕྱིར། དྲུག་པ་ཡོད་དེ། དངོས་སུ་
བསླབ་པ་རྒན་གཞོན་གྱི་མཚམས་ཤེས་པ་སོགས་གོང་དུ་དགོས་པའི་སྐབས་སུ་
བཤད་པའི་ཕན་ཡོན་རྣམས་ཡིན་ནོ། །དེ་རྣམས་གཞུང་གིས་འཆད་པ་ལ། དགེ་
ཚུལ་སློང་དུ་སྒྲུབ་པའི་དེ་མ་ཐག་གྲིབ་ཚོད་རིག་པར་བྱས་པ་ཆོས་ཅན། དགོས་
པ་ཡོད་དེ། དུས་གོ་མ་བརྗོད་པའི་ཉེས་པ་ཁེགས་པ་དང་། སྡོམ་པའི་ཐོབ་དུས་
ཤེས་པ་དང་། དེ་ལ་བརྟེན་ནས་བསྙེན་བཀུར་གྱི་གནས་དང༌། བསྙེན་བཀུར་
གྱི་གནས་མ་ཡིན་པ་ཤེས་པ་སོགས་ཀྱི་དགོས་པ་ཡོད་པའི་ཕྱིར། ཞེས་འཆད་པ་
ལ། དེ་མ་ཐག་ཏུ་གྲིབ་ཚོད་རིག་པར་བྱའོ། །ཞེས་གསུངས། གྲིབ་ཚོད་དེ་གང་
གིས་རིག་པར་བྱ་ཞེ་ན། དེ་ནི་ཐུར་མ་སོར་བཞི་པས་འཇལ་ན་བཟང་བ་ཡིན་
ཏེ། དེ་ལྟར་འཇལ་བས་རྟོགས་སླ་བའི་ཕྱིར། ཞེས་འཆད་པ་ལ། དེ་ནི་ཐུར་མ་
སོར་བཞི་པས་བཟང་ངོ། །ཞེས་གསུངས། དེ་ལྟ་བུའི་གྲིབ་མ་དེ་ལ་ཐ་སྙད་
འཇོག་ཚུལ་ཡོད་དེ། སོར་གཅིག་གི་ཆ་ལ་རྐང་པ་དང༌། སོར་བཞིའི་ཆ་ལ་སྐྱེས་
བུའི་ཐ་སྙད་ཀྱིས་བརྗོད་པར་བྱ་བ་ཡིན་པའི་ཕྱིར། ཞེས་འཆད་པ་ལ། དེ་ནི་
སྐྱེས་བུ་ཉིད་ཅེས་ཐ་སྙད་དུ་བྱའོ། །ཞེས་གསུངས་པའི་ཕྱིར། དེ་ལྟ་བུའི་ཐ་སྙད་
བྱས་པ་ཆོས་ཅན། དགོས་པ་ཡོད་དེ། རྐུ་ཐབས་སུ་གནས་པར་འདོད་པའི་མུ་
སྟེགས་ཅན་རྣམས་ཀྱིས་ཐ་སྙད་དེ་མི་ཤེས་པར་བྱ་བའི་ཆེད་ཡིན་པའི་ཕྱིར།
དུས་གོ་བརྗོད་པའི་ཚེ་གྲིབ་ཚོད་ཁོ་ན་བརྗོད་པས་ཆོག་གམ་ཞེ་ན། མི་ཆོག་སྟེ།
ཉིན་མཚན་གྱི་ཆ་སྔ་དྲོ་ལ་སོགས་པའི་ཉེར་གཉིས་དང་། དགུན་དུས་ལ་སོགས་
པའི་དུས་ཚོད་ལྔ་བརྗོད་དགོས་པའི་ཕྱིར། ཞེས་འཆད་པ་ལ། ཉིན་མཚན་གྱི་ཆ་
སྔ་དྲོ་ལ་སོགས་པ་དང་། དུས་ཚོད་ཀྱང་ངོ༌། །ཞེས་གསུངས། དུས་ཚིགས་དེ་ལ་
ལྔ་ཡོད་དེ། གོང་དུ་བཤད་པའི་དགུན་དུས་ལ་སོགས་པའི་ལྔ་ཡོད་པའི་ཕྱིར།
• 123 •



པཎ་ཆེན་བདེ་ལེགས་ཉི་མས་མཛད།
ལྔ་པོ་དེ་ཡང་བཞག་ཏུ་ཡོད་དེ། དགུན་ཟླ་ར་བ་འབྲིང་ཐ་གསུམ། དཔྱིད་ཟླ་ར་
བ་དང་བཞི་དགུན་དུས་དང༌། དཔྱིད་ཟླ་འབྲིང་པོ་ནས་དབྱར་ཟླ་འབྲིང་པོའི་
བར་བཞི་དཔྱིད་དུས་དང༌། དབྱར་ཟླ་ཐ་ཆུང་དབྱར་དུས་དང་། སྟོན་ཟླ་ར་
བའི་མར་ངོའི་ཚེས་གཅིག་དབྱར་ཐུང་ངུ་དང་། དེའི་ལྷག་མ་སྟོན་ཟླ་གསུམ་
ལ་ཞག་གཅིག་གིས་མ་ཆོག་པ་དེ་དབྱར་རིང་པོའི་དུས་ཡིན་པའི་ཕྱིར། ཞེས་
འཆད་པ་ལ། དེ་དག་ནི་ལྔའོ། །དགུན་གྱི་དུས་དང༌། དཔྱིད་ཀྱི་དུས་དང༌།
དབྱར་གྱི་དུས་དང་། དབྱར་ཐུང་ངུའི་དུས་དང་། དབྱར་རིང་པོའི་དུས་སོ། །
དང་( ༥ ༧ན)པོ་གཉིས་ནི་ཟླ་བ་བཞི་བཞིའོ། །འོག་མ་ནི་ཟླ་བ་གཅིག་གོ །དེའི་
འོག་མ་ནི་ཉིན་ཞག་གཅིག་གོ །ཐ་མ་ནི་དེས་ཟླ་བ་གསུམ་དུ་མ ཆོག་པའོ། །
ཞེས་གསུངས་པའི་ཕྱིར། །
ཏ༢ དུས་ཚིགས་ཀྱི་རྣམ་གཞག་བྱེ་བྲག་ཏུ་བཤད་པ།
༈ འདི་རྣམས་ཀྱི་སྐབས་སུ་དུས་ཚིགས་ཀྱི་རྣམ་གཞག་བཤད་པ་ལ། སྤྱིར་
གསུང་རབ་ལས་དུས་ཚིགས་ཀྱི་དབྱེ་བ་གསུངས་ཚུལ། དེ་དག་ལས་ལོ་འགོ་
གང་ནས་འཛིན་པའི་མཁས་པའི་ལུགས་བསྐྱར་བ། རང་ལུགས་ཀྱི་དུས་ཚིགས་
ཀྱི་རྣམ་གཞག་འཐད་པར་སྒྲུབ་པའོ། དང་པོ་ནི། སྤྱིར་ག སུང་རབ་ལས་
དུས་ཚིགས་ཀྱི་དབྱེ་བ་མང་དུ་གསུངས་ཏེ། ཟླ་འཇོག་སྤོང་བའི་སྐབས་སུ་དུས་
ཚིགས་ལ་གསུམ་དུ་གསུངས། དབྱར་གཞིའི་སྐབས་སུ་བཞིར་བཤད། དུས་
གོའི་སྐབས་འདིར་ལྔར་བཤད། གསོ་སྦྱོང་གི་སྐབས་སུ་དུས་ཚིགས་ལ་དྲུག་ཏུ་
བཤད་པ་རྣམས་ཡིན་པའི་ཕྱིར། དང་པོ་གྲུབ་སྟེ། དུས་ཚིགས་ལ་དགུན་དཔྱིད་
དབྱར་གསུམ་དུ་བྱས་ནས། རེ་རེ་ལ་ཟླ་བ་བཞི་བཞིར་བྱས་ནས་གསུངས་པའི་
ཕྱིར་ཏེ། དེ་ཉིད་ལས། དུས་ཚིགས་སུ་སྦྱར་བ་ལ་ནི་ཉིས་འགྱུར་དུའོ། །ཕྱག་
དར་ཁྲོད་ལས་བྱས་པ་དག་ལ་ནི་ངེས་པ་མེད་དོ། །ཞེས་གསུངས། དེ་ལྟར་
• 124 •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད།
དུས་ཚིགས་གསུམ་དུ་གསུངས་པ་ཆོས་ཅན། དགོས་པ་ཡོད་དེ། བཟང་ཡང་
རུང་ངན་ཡང་རུང་གཞན་གྱིས་ཟླ་བ་བཞིར་ལོངས་སྤྱད་པའི་གོས་དེ་དམན་་་
པ་ཕྱག་དར་ཁྲོད་ཀྱི་གོས་སུ་གཏོགས་པར་བྱ་བའི་ཆེད་ཡིན་པའི་ཕྱིར། དབྱར་
གཞི་ལ་སོགས་པར་དུས་ཚིགས་ལ་བཞིར་གསུངས་པ་ཡིན་ཏེ། དེར་དགུན་
དཔྱིད་དབྱར་སྟོན་རྣམས་ལ་ར་བ་འབྲིང་པོ་ཐ་ཆུང་གསུམ་གསུམ་དུ་ཕྱེ་ནས་་་
གསུངས་པའི་ཕྱིར་ཏེ། དབྱར་གནས་པར་ཁས་བླང་བར་བྱའོ། །ཞེས་པ་
ནས། དབྱར་ཟླ་ཞེས་པའི་བར་གསུངས། སྐབས་འདིར་དུས་ཚིགས་ལ་བཞིར་
གསུངས་པ་ལ་དགོས་པ་ཡོད་དེ། འཇིག་རྟེན་པའི་ཐ་སྙད་དང་མཐུན་པར་བྱ་
བ་དང༌། ར་བ་འབྲིང་པོ་ཐ་ཆུང་གི་ཐ་སྙད་གསུངས་པ་དེ་རྟོགས་པར་བྱ་བའི་
ཆེད་ཡིན་པའི་ཕྱིར། དུས་གོའི་སྐབས་སུ་དུས་ཚིགས་ལ་ལྔར་གསུངས་པ་ཡིན་
ཏེ། དགུན་གྱི་དུས། དཔྱིད་ཀྱི་དུས། དབྱར་ཙམ་གྱི་དུས། དབྱར་ཐུང་ངུའི་དུས།
དབྱར་རིང་པོའི་དུས་རྣམས་སུ་གསུངས་པའི་ཕྱིར་ཏེ། དེ་དག་ནི་ལྔའོ། །ཞེས་
གསུངས་པའི་ཕྱིར། དེ་ལྟར་གསུངས་པ་ལ་དགོས་པ་ཡོད་དེ། （ ༥ ༧༠) ཤི་བ་
དང་འདྲ་བའི་དབྱར་ཐུང་ངུའི་དུས་རྟོགས་པར་བྱ་བའི་ཆེད་ཡིན་པའི་ཕྱིར།
དེ་ལྟར་རྟོགས་པ་ལ་དགོས་པ་ཡོད་དེ། དབྱར་ཐུང་ངུའི་ཉིན་ཞག་གཅིག་པོ་
དེར་དབྱར་ཕྱི་མ་ཁས་ལེན་དགོས་ཀྱི། དེ་ཕན་ཆད་ལ་ལོ་དེའི་ནང་དུ་དབྱར་
ཁས་ལེན་མི་ཆགས་པར་ཤེས་པར་བྱ་བའི་ཆེད་ཡིན་པའི་ཕྱིར། དབྱར་ཐུང་ངུ་
ལ་ཤི་བ་དང་འདྲ་བ་ཞེས་བརྗོད་པའི་རྒྱུ་མཚན་ཡོད་དེ། ཤི་ལུས་ལ་རྣམ་ཤེས་
སླར་འཇུག་ཏུ་མེད་པ་བཞིན་དུ། དུས་དེར་དབྱར་ཁས་མ་བླངས་ན་ལོ་དེའི་
དབྱར་ཁས་བླང་དུ་མེད་པས་དེ་ལྟར་བརྗོད་པའི་ཕྱིར། དེ་ལ་དབྱར་ཐུང་ངུ་
ཞེས་བརྗོད་པའི་རྒྱུ་མཚན་ཡོད་དེ། དབྱར་དུས་གང་ཞིག །དུས་ཐུང་ངུར་
གནས་པའི་རྒྱུ་མཚན་གྱིས་དེ་ལྟར་བརྗོད་པའི་ཕྱིར། གསོ་སྦྱོང་གི་གཞིའི་
སྐབས་སུ་དུས་ཚིགས་ལ་དྲུག་ཏུ་གསུངས་པ་ཡིན་ཏེ། དགུན། དགུན་སྨད།
• ] 25.



པཎ་ཆེན་བདེ་ལེགས་ཉི་མས་མཛད།
དཔྱིད། སོ་ག །དབྱར། སྟོན་ཏེ་དྲུག་ཏུ་གསུངས་པའི་ཕྱིར་ཏེ། དུས་ཚིག་ ས་
རྣམས་ཀྱི་ཟླ་བ་ཕྱེད་ལུས་པ་ཉིད་ལའོ། །ཞེས་གསུངས་པའི་ཕྱིར། དེ་ལྟར་དུས་
ཚིགས་ལ་དྲུག་ཏུ་གསུངས་པ་ལ་དགོས་པ་ཡོད་དེ། གསོ་སྦྱོང་བཅུ་བཞི་པའི་
དུས་ངོས་ཟིན་པར་བྱ་བའི་ཆེད་ཡིན་པའི་ཕྱིར། །
གཉིས་པ་ནི། འོ་ན། དུས་ཚིགས་རྣམས་ཀྱི་ནང་ནས་ལོ་འགོ་གང་ནས་
འཛིན་པ་ཡིན་ཞེ་ན། འདི་ལ་མདོ་རྒྱུད་བསྟན་བཅོས་རྣམས་ཀྱི་བཤད་ཚུལ་
དང་། འཇིག་རྟེན་པའི་ལུགས་སོགས་དུ་མ་ཡོད་དེ། གསེར་འོད་དམ་པ་ནས་
དབྱར་གྱི་དུས་ནས་ལོ་འགོ་འཛིན་པར་བཤད། དུས་འཁོར་རྒྱུད་འགྲེལ་སོགས་
ནས་ནག་པ་ཟླ་བ་ནས་ལོ་འགོ་འཛིན་པར་བཤད། འདུལ་མཛོད་སོགས་ནས་
དགུན་གྱི་དུས་ནས་ལོ་འགོ་འཛིན་པར་བཤད། འཇིག་རྟེན་པའི་ལུགས་ལ་
ཡང་བོད་རྒྱལ་པོའི་རྗེས་འབྲངས་རྣམས་ཀྱིས་རྒྱལ་ཟླ་བ་ནས་ལོ་འགོ་འཛིན་་་་
པ་དང༌། ཧོར་རྒྱལ་པོའི་རྗེས་འབྲངས་རྣམས་ཀྱིས་མཆུ་ཟླ་པ་ནས་ལོ་འགོ་
འཛིན་པར་བཤད། འོ་ན། འདུལ་མཛོད་སོགས་ནས་དགུན་གྱི་དུས་ནས་ལོ་
འགོ་འཛིན་ཚུལ་ཇི་ལྟར་བཤད་ཅེ་ན། འདི་ལྟར་བཤད་པ་ཡིན་ཏེ། མཛོད་
འགྲེལ་ལས། སངས་རྒྱས་པ་རྣམས་ཀྱི་དུས་ཀྱི་ཐོག་མ་ནི་དགུན་དག་ཡིན་་ཏེ།
ཟླ་བ་ཐམས་ཅད་ཀྱི་མར་གྱི་ངོ་སྔ་བ་ཡིན་ནོ། །ཞེས་དང་། འདིར་ཡང་དེ་
དག་ནི་ལྔའོ། །དགུན་གྱི་དུས་དང་ཞེས་དུས་གོ་བརྗོད་པའི་ཚེ་ཐོག་མར་དགུན་
( ༥ ༨ ན）ནས་བརྗོད་པར་གསུངས་པའི་ཕྱིར། འོ་ན། དགུན་ཟླ་དེ་ལ་ཡང་དགུན་
བཞི་པ་གསུམ་པ་གཉིས་པ་སོགས་དུ་མ་ཡོད་པའི་ནང་ནས་གང་ནས་ལོ་འགོ་
འཛིན་པ་ཡིན་ཞེ་ན། འདི་ལ་མཁས་པ་རྣམས་ཀྱི་བཞེད་པ་མི་འདྲ་བ་གསུམ་
བྱུང་སྟེ། ཧོར་ཟླ་བརྒྱད་པའི་ཚེས་བཅུ་དྲུག་ནས་དགུན་ཟླ་ར་བ་ཤར་བར་བྱས་
ནས། དེ་ནས་ལོ་འགོ་འཛིན་ཚུལ་གཅིག་དང༌། ཧོར་ཟླ་དགུ་པའི་ཚེས་བཅུ་
དྲུག་ནས་དང་། བཅུ་པའི་ཚེས་བཅུ་དྲུག་ནས་ལོ་འགོ་འཛིན་པའི་ཚུལ་གཅིག་
， 126 •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད།
དང་གསུམ་གསུངས་པ་ལས། དེ་རྣམས་ཀྱི་ནང་ནས་གང་འཐད་པའི་ཕྱོགས་
ཡིན་ཞེ་ན། འདི་ལ་སྔོན་གྱི་འདུལ་བ་འཛིན་པ་མང་པོ་དང་། ཕྱིས་ཀྱི་མཁས་པ་
ཁ་ཅིག །ལུགས་དང་པོ་འཐད་པའི་ཕྱོགས་ཡིན་ཏེ། མཛོད་ལས། དབྱར་གྱི་ཟླ་
བ་གཉིས་པ་ཡི། །ཐ་མའི་ཚེས་དགུ་ནས་མཚན་རིང༌། །དགུན་རྣམས་ཀྱི་ནི་བཞི་
པ་ལ། །ཐུང་ངུར་འགྱུར་རོ་ཉིན་མོ་ལྡོག །ཅེས་དགུན་ཟླ་བཞི་པ་ལ་དགུན་ཉི་
ལྡོག་པ་དང༌། དབྱར་ཟླ་གཉིས་པ་ལ་དབྱར་ཉི་ལྡོག་པར་བཤད་པ་དང་། ད་
ལྟ་ཧོར་ཟླ་བཅུ་གཉིས་པའི་ཡར་ངོ་ལ་དགུན་ཉི་དང༌། དྲུག་པའི་མར་ངོ་ལ་
དབྱར་ཉི་ལྡོག་པ་གཉིས་ཤིན་ཏུ་འགྲིག་པའི་ཕྱིར། ཞེས་ཟེར་བ་མི་འཐད་དེ།
དེ་ལྟར་ཧོར་ཟླ་བཞི་པའི་ཚེས་བཅུ་དྲུག་ནས་དབྱར་སྔ་མ་ཁས་ལེན་དགོས་་་་་
པས། དབྱར་གྱི་གོས་རས་ཆེན་འཚོལ་སྔས་པ་སོགས་ཀྱི་ཉེས་པ་དུ་མ་འབྱུང་
བའི་ཕྱིར། དེར་མ་ཟད་ཁྱེད་ལྟར་ན་ཧོར་ཟླ་དགུ་པའི་གསོ་སྦྱོང་བཅུ་བཞི་
པ་དེ་ལོ་གཅིག་གི་གསོ་སྦྱོང་བཅུ་བཞི་པའི་ཐོག་མ་ཡིན་པའི་པར་ཁས་ལེན་
དགོས་ལ། དེ་ལྟར་ན། དགེ་ཚུལ་གྱི་ལོ་དྲི་བ་ལས། རྒྱལ་དང་དབོ་དང་ས་ག་
དང་། །ཆུ་སྟོད་ཁྲུམས་སྨད་སྨིན་དྲུག་བཅས། །འདི་རྣམས་ཀྱི་ནི་ནག་པོའི་
ཕྱོགས། །ཟླ་ཕྱེད་གསོ་སྦྱོང་བཅུ་བཞི་པའོ། །ཞེས་རྒྱལ་ཟླ་བ་ནས་ལོ་གཅིག་གི་
གསོ་སྦྱོང་བཅུ་བཞི་པའི་ཐོག་མ་ངོས་བཟུང་བ་དང་འགལ་བའི་ཕྱིར་དང་།
འགྲེལ་པ་རྒྱལ་སྲས་མ་ལས། དགུན་སྟོད་ཀྱི་ཟླ་བ་གཉིས་དང་། དགུན་སྨད་ཀྱི་
ཟླ་བ་གཉིས་དགུན་དུས་སུ་གཅིག་པར་བཞག་སྟེ། གྲང་བར་འདྲ་བའི་ཕྱིར།
ཞེས་འཆད་པས། ཧོར་ཟླ་བརྒྱད་པའི་ཚེས་བཅུ་དྲུག་ནས་དགུ་པའི་བཅོ་ལྔའི་
བར་དེ་ཚ་བའི་དུས་སུ་མངོན་སུམ་གྱིས་གྲུབ་( ༥ ༨ བ)པའི་ཕྱིར། འོ་ན། མཛོད་
ཀྱི་ལུང་དེའི་དོན་གང་ཞེ་ན། འདི་ལ་འགྲེལ་པ་གཉིས་ཀྱིས་འཆད་ཚུལ་མི་འདྲ་
བ་གཉིས་ཡོད་དེ། འགྲེལ་པ་རྒྱལ་པོའི་སྲས་ལས་གསུངས་ཚུལ་དང༌། ཕྱོགས་
གླིང་གི་འགྲེལ་པ་ལས་གསུངས་ཚུལ་ལོ། །དང་པོ་ནི། རྒྱལ་པོའི་སྲས་ལས།
，127 •



པཎ་ཆེན་བདེ་ལེགས་ཉི་མས་མཛད།
དབྱར་གྱི་ཟླ་བ་གཉིས་པ་ཡི། །ཐ་མའི་ཚེས་དགུ་ནས་མཚན་རིང༌། །ཞེས་བྱ་བ་
ནི་དབྱར་ཟླ་འབྲིང་པོའི་ཉ་ནས་སྟོན་ཟླ་ཐ་ཆུང་གི་ཉའི་བར་བཞི་ཡིན་ལ། ཟླ་
བ་ཐམས་ཅད་ཀྱང་མར་གྱི་ངོ་སྔ་མ་ཡིན་ཏེ། དེ་ལ་སྟོན་ཟླ་ར་བ་མར་གྱི་ངོའི་
ཚེས་དགུ་ནས་མཚན་མོ་རིང་བར་འགྱུར་རོ། །དགུན་རྣམས་ཀྱི་ནི་བཞི་པ་ལ། །
ཐུང་ངུར་འགྱུར་རོ་ཞེས་བྱ་བ་ནི། དགུན་གྱི་ཟླ་བ་ནི་སྟོན་ཟླ་ཐ་ཆུང་ཉ་ནས་
དཔྱིད་ཟླ་ར་བའི་ཉའི་བར་བཞི་ཡིན་ཏེ། དེ་ལ་དཔྱིད་ཟླ་ར་བ་ཡར་གྱི་ངོའི་
ཚེས་དགུ་ནས་མཚན་མོ་ཐུང་ངུར་འགྱུར་རོ། །ཞེས་གསུངས། འགྲེལ་པ་འདི་
ལྟར་ན་དགུན་ཟླ་བཞི་པ་སྟེ་དཔྱིད་ཟླ་ར་བར་དགུན་ཉི་ལྡོག་པ་དང༌། དབྱར་
ཟླ་གཉིས་པ་སྟེ་སྟོན་ཟླ་ར་བར་དབྱར་ཉི་ལྡོག་པར་བཤད་དོ། །
གཉིས་པ་ཕྱོགས་གླང་གི་འགྲེལ་པ་ལས་གསུངས་ཚུལ་ནི་ཕྱོགས་གླང་གི་་་་
འགྲེལ་པ་ལས་ཉི་མ་འགྲོ་བའི་བྱེ་བྲག་ལས་འདི་ན་ཉིན་མོ་དང་མཚན་མོ་ནི་་་་
རིང་ཐུང་དུ་འགྱུར་རོ། །དེ་ལ་ཡང་། དབྱར་གྱི་ཟླ་བ་གཉིས་པ་ཡི། །ཐ་མའི་
ཚེས་དགུ་ནས་མཚན་རིང༌། །དབྱར་ཟླ་ཐ་ཆུང་ཡར་གྱི་ངོའི་ཚེས་དགུ་ནས་
མཚན་མོ་རིང་ངོ༌། །དགུན་རྣམས་ཀྱི་ནི་བཞི་པ་ལ་ཐུང་ངུར་འགྱུར་རོ། །དགུན་
ཟླ་ཐ་ཆུང་ཕྱོགས་གཉིས་པའི་ཚེས་དགུ་ནས་སོ། །ཉིན་མོ་ལྡོག་གོ །གང་གི་ཚེ་
ཉིན་མོ་རིང་བ་དེའི་ཚེ་མཚན་མོ་ཐུང་ངུར་འགྱུར་རོ། །ཞེས་དབྱར་ཟླ་ཐ་ཆུང་
གི་ཡར་ངོ་ལ་དབྱར་ཉི་ལྡོག་པ་དང༌། དགུན་ཟླ་ཐ་ཆུང་གི་ཡར་ངོ་ལ་དགུན་ཉི་
ལྡོག་པར་བཤད། དེ་དང་མཐུན་པར་འདུན་བཟང་གི་འགྲེལ་པ་ལས་གསུངས་
ཏེ། དེ་ཉིད་ལས། དབྱར་གྱི་ཟླ་བ་གཉིས་པ་ཡི། །ཐ་མའི་ཚེས་དགུ་ནས་མཚན་
རིང་། །དབྱར་གྱི་ཟླ་བ་གཉིས་པ་དབྱར་ཟླ་ཐ་ཆུང་ཡར་གྱི་ངོའི་ཚེས་དགུ་ནས་
མཚན་མོ་རིང་ངོ༌། །དགུན་རྣམས་ཀྱི་བཞི་པ་ལ་ཐུང་ངུར་འགྱུར་རོ། །དེ་བཞིན་
དུ་དགུན་ཟླ་བཞི་པའི་ཡར་གྱི་ངོའི་ཚེས་དགུ་ནས་ཐུང་ངུར་འགྱུར་རོ། །ཞེས་
བྱ་བ་ནི། དགུན་ཟླ་ཐ་ཆུང་གི་ཚེས་དགུ་ནས་སོ། །ཞེས་གསུངས་ང་འི་ཕྱིར། འོ་
，128 •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད།
ན་འགྲེལ་པ་དེ་གཉིས་གང་གི་རྗེས་སུ་འབྲང་ཞེ་ན། ( ༥༩ ན）འདི་ལ་རྗེ་ཐམས་
ཅད་མཁྱེན་པ་ཙོང་ཁ་བ་ཆེན་པོས་མཛད་པའི་མཁས་པ་གཞོན་ནུ་བློ་ལྡན་གྱི་་
དྲིས་ལན་དུ་རྒྱལ་པོ་སྲས་ཀྱི་ལུགས་དེ་འཐད་པར་གསུངས་ཏེ། དེ་ལྟར་ཡང་
དྲིས་ལན་དུ། དབྱར་ཟླ་གཉིས་པའི་ཐ་མའི་ཚེས་དགུ་དང་། །དེ་བཞིན་དགུན་
ཟླ་བཞི་པའི་ཚེས་དགུ་ལ། །དབྱར་དགུན་ཉི་མ་ལྡོག་པར་གསུངས་པའི་དོན། །
སྟོན་དཔྱིད་ར་བའི་དཀར་ཚེས་དགུ་ལ་ཡིན། ཟླ་བ་དེ་ཉིད་ཉི་མ་གང་ལོག་
པའི། །ཟླ་བ་དེ་ཉིད་ཡིན་པར་མང་པོས་འདོད། །འོན་ཀྱང་མཛོད་ཀྱི་དགོངས་
པ་ཁྲུམས་དང་ཁྲའི། །ཟླ་བ་ཡིན་པར་རྒྱ་དཔེར་སྣང་ངོ་ཞེས། །བདག་གི་བླ་མ་
ནམ་མཁའ་བཟང་པོ་བཞེད། །དེ་ལྟ་ན་ནི་དབྱར་འབྲིང་ཉ་ཡི་དུས། །ཆུ་སྟོད་ཟླ་
བ་ཡིན་པར་ཤེས་པར་འགྱུར། །ཚུལ་དེ་མདོ་རྩའི་རྒྱ་དཔེ་ལས་ཀྱང་གསུངས། །
གདགས་གཞག་མདོ་དང་ཉི་མའི་སྙིང་པོ་དང༌། །མེ་ཏོག་ཕྲེང་རྒྱུད་མདོ་རྩ་ལོ་
དྲི་བ། །འགྲེལ་ཆེན་སོགས་ལས་གསུངས་པའི་དུས་ཚིགས་ཀྱི། །རྣམ་གཞག་རྒྱས་
པར་གཞན་དུ་སྤྲོ་བར་འདོད། །དེ་ཕྱིར་འདིར་ནི་ས་བོན་ཙམ་ཞིག་བསྟན། །
འདི་དང་དིང་སང་ཉི་མའི་ལྡོག་དུས་གཉིས། །ཆེས་ཆེར་མི་མཐུན་གྱུར་པ་
མཐོང་ནས་ནི། །རྔམས་ཏེ་སུན་འབྱིན་བྱེད་རྣམས་མི་རིགས་སོ། །ཞེས་གསུངས།
ད་ལྟར་གྱི་དུས་སུ་སྟོན་ཟླ་ར་བ་དང་། དཔྱིད་ཟླ་ར་བ་ལ་དབྱར་དགུན་གྱི་ཉི་
མ་མི་ལྡོག་ཀྱང་། འགྲེལ་པ་རྒྱལ་སྲས་མར་དེ་ལྟར་བཤད་པ་དེ་ཉི་ཟླ་སྐར་
གསུམ་གྱི་འགྲོས་བརྩམས་མ་ཐག་པའི་ཤོལ་མ་ཞུགས་པའི་དབང་དུ་བྱས་པ་་་
ཡིན་ནམ་སྙམ་མོ། །བུ་སྟོན་ཐམས་ཅད་མཁྱེན་པ་ཡང་དེ་ལྟར་བཞེད་དེ། ཤེས་
བྱེད་ཀྱི་ལུང་ནི། མཛོད་འགྲེལ་ལས། མདོ་ཉི་མའི་སྙིང་པོར། ཟླ་རངས་ཚེས་
བཅོ་ལྔ་ལ་དབོ། །འདིར་ནི་དཔྱིད་ཟླ་ར་བ་ཡི། །རང་བཞིན་ཡང་ནི་བརྗོད་པར་
བྱ། །བྱང་ཕྱོགས་སུ་ནི་ཁ་བལྟས་ནས། །ཉི་མ་ཡོངས་སུ་འཁོར་བར་བྱེད། །ཅེས་
དང༌། བདག་གིས་སྟོན་ཟླ་ར་བ་བརྗོད། །ལྷོ་ཕྱོགས་ཉི་མའི་འཁོར་ལོ་ལྡོག །
• 129 •



པཎ་ཆེན་བདེ་ལེགས་ཉི་མས་མཛད།
ཅེས་བཤད་པས་སོ། །ཞེས་གསུངས། རང་ལུགས་( ༥༩ བ）ནི། དུས་འཁོར་ཊིཀ་
ཆེན་ལས། ཕྱོགས་གླང་དང་འདུན་བཟང་གི་འགྲེལ་པ་ལས་གསུངས་པ་དེ་རྩ་
བའི་དགོངས་པར་གསུངས་ཏེ། དབྱར་ཟླ་ཐ་ཆུང་གི་མར་ངོ་སྔོན་འགྲོའི་ཚེ་
ཧོར་ཟླ་དྲུག་པའི་ཚེས་བཅུ་དྲུག་ནས་ཧོར་ཟླ་བདུན་པའི་ཚེས་བཅོ་ལྔའི་བར་་་
དང་། དགུན་ཟླ་ཐ་ཆུང་ནི་ཧོར་ཟླ་བཅུ་གཉིས་པའི་ཚེས་བཅུ་དྲུག་ནས་ཧོར་
ཟླ་དང་པོའི་བཅོ་ལྔའི་བར་ཡིན་པས། དགུན་ཟླ་ཐ་ཆུང་གི་ཡར་ངོའི་ཚེས་
བརྒྱད་ལ་དགུན་ཉི་ལྡོག་པ་དང་། དབྱར་ཟླ་ཐ་ཆུང་གི་ཡར་ངོའི་ཚེས་བརྒྱད་
ལ་དབྱར་ཉི་ལྡོག་ཅིང་། དེ་དག་གི་ཚེས་དགུ་ནས་ཉིན་མཚན་རིང་ཐུང་དུ་
འགྱུར་བ་ཡིན། དེ་ཡང་དབྱར་དགུན་གྱི་ཉི་མ་ལྡོག་པའི་ཕྱི་མཐའ་བཟུང་བ་
ཡིན་གྱི། དེ་ཁོ་ན་ལ་ལྡོག་པའི་ངེས་བཟུང་ནི་མ་ཡིན་ནོ། །དེས་ན་ཕྱོགས་གླང་
གི་འགྲེལ་པ་ལས་གསུངས་པ་དེ་རྩ་བའི་དགོངས་པ་ཡིན་ཏེ། སློབ་དཔོན་
དབྱིག་གཉེན་གྱི་དགོངས་པ་འགྲེལ་པ་ལ་སློབ་དཔོན་ཕྱོགས་གླང་ལས་ཚད་་་་་
མར་གྱུར་པའི་རྗེས་འཇུག་གཞན་མ་བྱུང་བའི་ཕྱིར་ཁོ་ན་རེ། དབྱར་ཟླ་གཉིས་
པ་ལ་དབྱར་ཉི་ལྡོག་པ་དང་། དགུན་ཟླ་བཞི་པ་ལ་དགུན་ཉི་ལྡོག་པར་བཤད་
པ་མི་འཐད་པར་ཐལ། དབྱར་ཟླ་ཐ་ཆུང་གི་ཡར་གྱི་ངོའི་ཚེས་བརྒྱད་ལ་དབྱར་
ཉི་ལྡོག་པ་དང༌། དགུན་ཟླ་ཐ་ཆུང་གི་ཡར་གྱི་ངོའི་ཚེས་བརྒྱད་ལ་དགུན་ཉི་
ལྡོག་པའི་ཕྱིར་ཟེར་ན། སྐྱོན་མེད་དེ། དབྱར་ཉི་ལོག་ནས་དབྱར ཟླ་བ་གཉིས་
པ་སྟོན་ཟླ་ར་བ་འཆར་གྱི་བར་ལ་ཞག་བདུན་ཙམ་ལས་མེད་ཅིང་། དགུན་ཉི་
ལོག་ནས་དགུན་ཟླ་བཞི་པ་དཔྱིད་ཟླ་ར་བ་འཆར་གྱི་བར་ལ་ཡང ཞག་བདུན་་
ཙམ་ལས་མེད་པས་དབྱར་དགུན་གྱི་ཉི་མ་ལྡོག་པའི་དུས་དེ་ཉིད་རིམ་པ་་་་་་
བཞིན་དབྱར་ཟླ་གཉིས་པ་སྟོན་ཟླ་ར་བ་དང་། དགུན་ཟླ་བཞི་པ དཔྱིད་ཟླ་ར་
བ་ལ་ཉེ་བའི་རྒྱུ་མཚན་གྱིས་དེ་ལྟར་བརྗོད་པའི་ཕྱིར། ཞེས་དུས་འཁོར་ཊིཀ་
ཆེན་ལས་གསུངས། ཡང་ན་ཡར་ངོ་སྔོན་འགྲོའི་དབང་དུ་བྱས་ང་འི་དགུན་ཟླ་
• 130 ，



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད།
བཞི་པའི་ཡར་ངོ་ཡིན་པའི་རྒྱུ་མཚན་གྱིས་དེ་ལྟར་བརྗོད་པའི་ཕྱིར། དོན་འདི་
ནི་སློབ་དཔོན་དབྱིག་གཉེན་གྱིས་བཞེད་པ་ཡིན་ཏེ། མཛོད་འགྲེལ་ལས།
( ༦༠ ན） དབྱར་གྱི་ཟླ་བ་གཉིས་པ་ཡི། །ཐ་མའི་ཚེས་དགུ་ནས་མཚན་རིང་། །
དབྱར་རྣམས་ཀྱི་ཟླ་བ་གཉིས་པ་ཡར་གྱི་ངོའི་ཚེས་དགུ་ནས་མཚན་མོ་རིང་ངོ་།།
དགུན་རྣམས་ཀྱི་ནི་བཞི་པ་ལ། །ཐུང་ངུར་འགྱུར་རོ། །དེ་བཞིན་དུ་དགུན་
རྣམས་ཀྱི་ཟླ་བ་བཞི་པའི་ཐ་མའི་ཚེས་དགུ་ནས་ཐུང་ངུར་འགྱུར་རོ་ཞེས་བྱ་བ་
སྦྱར་ཏེ། དགུན་ཟླ་ཐ་ཆུང་ཡར་གྱི་ངོའི་ཚེས་དགུ་ནས་སོ། །ཞེས་སློབ་དཔོན་
གྱིས་འདི་ལྟ་བུའི་འཆད་ཚུལ་གསལ་བར་བཤད་བཞིན་དུ་དོན་ལ་ཁས་མི་་་་་
ལེན་པར། བཤད་པ་ལྟར་སྣང་མང་དུ་བྱེད་པ་ནི་བློ་གྲོས་ཆུང་བའི་སྐྱོན་ནོ། །
དེར་མ་ཟད་གདགས་གཞག་གཉིས་ལས་ཀྱང་དེ་ལྟར་གསུངས་ཏེ། དེ་གཉིས་
ཀ་ལས། དགུན་ཟླ་ཐ་ཆུང་གི་ཡར་གྱི་ངོའི་ཚེས་བརྒྱད་ལ་མཚན་མོ་ནི་ཡུད་
ཙམ་བཅོ་བརྒྱད། ཉིན་མོ་ནི་ཡུད་ཙམ་བཅུ་གཉིས་སོ། །ཚེས་དགུ་ཕན་ཆད་
ནས་མཚན་མོ་ནི་འགྲིབ། ཉིན་མོ་ནི་སྐྱེ་སྟེ། ཞེས་གསལ་བར་གསུངས་པའི་
ཕྱིར། མཛོད་འགྲེལ་གྱི་དགོངས་པ་སློབ་དཔོན་ཕྱོགས་གླང་གིས་བཀྲལ་བ་ལྟར་
དུ་འདུལ་བའི་ཊིཀ་ཆེན་ལས་གསུངས་ཏེ། སྟོན་ཟླ་ཐ་ཆུང་ལ་སྟོན་ཉིན་མཚན་
མཉམ་པར་གསུངས་པའི་རྗེས་སུ་དགུན་ཐ་ལ། མཆུ་ནི་ཟླ་བ་རབ་རྫོགས་བྱེད།།
མཚན་མོ་བཅོ་བརྒྱད་ཤེས་པར་བྱ། །ཞེས་དགུན་ཉི་ལྡོག་ཚུལ་བཤད་ལ། དེས་
དབྱར་ཉིན་མཚན་མཉམ་པ་དང་། དབྱར་ཉི་ལྡོག་དུས་ཀྱང་ཤེས་པར་བྱའོ། །
ཞེས་དགུན་ཟླ་ཐ་ཆུང་གི་ནང་དུ་དགུན་ཉི་ལྡོག་པར་བཤད་པའི་ཕྱིར། ཊཱིཀྐའི་
རྗེས་འབྲངས་མཁས་པ་ཁ་ཅིག །དབྱར་གྱི་ཟླ་བ་གཉིས་པ་ཡི། །ཞེས་སོགས་ཀྱི་
གཞུང་འདིས་སྟོན་ཉིན་མཚན་མཉམ་པ་དངོས་སུ་བསྟན་ནས། དབྱར་དགུན་
གྱི་ཉི་མ་ལྡོག་དུས་ཤུགས་ལ་བསྟན་པ་ཡིན་ཏེ། དེའི་དོན་ནི་དབྱར་ཟླ་གཉིས་
པ་ཁྲུམས་སྨད་ཟླ་བའི་མར་ངོ་སྔོན་དུ་སོང་ནས། ཐ་མ་ཡར་ངོའི་ཚེས་བརྒྱད་
• 131：



པཎ་ཆེན་བདེ་ལེགས་ཉི་མས་མཛད།
པ་སྟོན་ཉིན་མཚན་མཉམ་པ་འབྱུང་། དེའི་ཚེས་དགུ་ནས་མཚན་མོ་རིང་དུ་
འགྱུར་ཞིང༌། ཉིན་མོ་དེ་ལས་ལྡོག་སྟེ་ཐུང་དུ་འགྱུར། །དགུན་ཟླ་བཞི་པ་དབོ་ཟླ་
བའི་མར་ངོ་སྔོན་དུ་སོང་ནས། ཡར་ངོའི་ཚེས་བརྒྱད་ལ་( ༦༠ བ) དཔྱིད་ཉིན་
མཚན་མཉམ་པ་འབྱུང་། དེའི་ཚེས་དགུ་ནས་མཚན་མོ་ཐུང་དུ་འགྱུར། ཉིན་མོ་
དེ་ལས་ལྡོག་པས་རིང་དུ་འགྱུར་བའི་ཕྱིར་དང་། སྟོན་ཉིན་མཚན་མཉམ་པ་
ནས་ཟླ་བ་གསུམ་དང་། ཞག་གསུམ་ཚུན་ལ་དགུན་ཉི་ལྡོག །དཔྱིད་ཉིན་མཚན་
མཉམ་པ་ནས་ཟླ་བ་གསུམ་ཚུན་ལ་དབྱར་ཉི་ལྡོག་པས་ཁྱབ་པའི་ཕྱིར་ཏེ།
དབྱར་ཉི་ལོག་ནས་ཟླ་བ་དྲུག་དང་ཞག་ཕྱེད་དྲུག་ཚུན་ལ་དགུན་ཉི་ལྡོག །
དགུན་ཉི་ལོག་ནས་ཟླ་བ་དྲུག་དང༌། ཞག་ཕྱེད་དྲུག་ནས་དབྱང་ཉི་ལྡོག་པའི་
ཕྱིར། ཁ་ནི་རྒྱ་སྐད་སྟོང་འགྱུར་ཡང་། །ཉི་མ་བརྒྱད་གསུམ་རྩེ་ལ་ལྡོག །སྔོན་
གྱི་སྐྱེས་བུ་དམ་པའི་བརྡ། །ཞེས་གསུངས་པ་ཡང་འདི་ཉིད་འབའ་ཞིག་ལ་
དགོངས་སོ། །ཞེས་ཟེར། དེ་ནི་མི་འཐད་དེ། མཛོད་ཀྱི་རང་འགྲེལ་དང་ཡང་
འགལ། རིན་ཆེན་ཕྲེང་བ་དང་ཡང་འགལ། ཕྱོགས་གླང་གི་འགྲེལ་པ་དང་ཡང་
འགལ་བའི་ཕྱིར། རྟགས་བར་པ་གྲུབ་སྟེ། རིན་ཆེན་ཕྲེང་བ་ལས། ཉི་མ་ལྡོག་
ལུགས་སྔར་ལྟར་གསུངས་པའི་ཕྱིར་དང་། ཁྱད་པར་དུ་དཔྱིད་ཉིན་མཚན་
མཉམ་པ་དང་སྟོན་ཉིན་མཚན་མཉམ་པ་གཉིས། དཔྱིད་ཐ་ད་ང་སྟོན་ཐའི་
ཡར་ཚེས་བརྒྱད་ལ་འབྱུང་བའི་ཕྱིར། ལུགས་གཉིས་པ་ལ། མཁས་པ་ཁ་ཅིག །
ཧོར་ཟླ་དགུ་པའི་ཚེས་བཅུ་དྲུག་ནས་ལོ་འགོ་འཛིན་རིགས་ཏེ། རྟེན་འབྲེལ་གྱི་
མདོ་ལས། ཉ་ཚེས་དབྱུག་པ་གང་ཡིན་པ། །སྟོན་ཟླ་ཐ་ཆུང་དེ་ཡིན་ཏེ། །མར་ངོ་
ནས་ནི་ལོ་འགོ་འཛིན། །ཞེས་དང༌། འཛངས་བླུན་གྱི་ཆོ་འཕྲུལ་སྟོན་པའི་ལེའུ་
ལས་ཀྱང་། དཔྱིད་ཟླ་ར་བའི་ཚེས་གཅིག་ནས་བཅོ་ལྔའི་བར་དུ་ཆོ་འཕྲུལ་གྱི་
དུས་ཆེན་གསུངས་པ་དང་། ད་ལྟ་ཧོར་ཟླ་དང་པོའི་ཡར་ངོའི་ཚེས་གཅིག་ནས་
བཅོ་ལྔའི་བར་ལ་ཆོ་འཕྲུལ་གྱི་དུས་ཆེན་དུ་བྱེད་པ་གཉིས་ཤིན་ཏུ་འགྲིག་པའི་
• 132 .



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད།
ཕྱིར་ཟེར་ན། དེ་ནི་མི་འཐད་དེ། དེ་ལྟར་ན་ཧོར་ཟླ་དགུ་པའི་མར་ངོའི་གསོ་
སྦྱོང་བཅུ་བཞི་པ་དེ་དགུན་སྟོད་ཀྱི་གསོ་སྦྱོང་བཅུ་བཞི་པར་བྱེད་དགོས་ལ། དེ་
ལྟར་ན། མདོ་རྩ་བར། དུས་ཚིགས་རྣམས་ཀྱི་ཟླ་བ་ཕྱེད་ལུས་པ་ཉིད་ལའོ། །
ཞེས་དང་། མཛོད་འགྲེལ་ལས། (༦༡ ན）དགུན་དང་དཔྱིད་དང་དབྱར་རྣམས་
ཀྱི། །ཟླ་བ་ཕྱེད་དང་གཉིས་འདས་ཤིང༌། །ཟླ་བ་ཕྱེད་ནི་ལུས་པ་ན། །མཁས་
པས་ཞག་མི་ཐུབ་པ་དོར། །ཞེས་དགུན་སྟོད་ཀྱི་གསོ་སྦྱོང་བཅུ་བཞི་པའི་དུས་
སུ་དགུན་སྟོད་ཀྱི་ཟླ་བ་ཕྱེད་དང་གཉིས་འདས་ཤིང་། ཟླ་བ་ཕྱེད་སླད་དུ་ལུས་
པར་བཤད་པ་དང་དངོས་སུ་འགལ་བའི་ཕྱིར། རྟེན་འབྲེལ་གྱི་མདོ་དང་མི་
འགལ་ཏེ། རྟེན་འབྲེལ་གྱི་མདོ་དག་པ་རྣམས་ལས་དེ་ལྟར་མི་འབྱུང་ཞེས་རྗེ་
ཐམས་ཅད་མཁྱེན་པ་ཙོང་ཁ་པ་ཆེན་པོས་གསུངས་པ་ལྟར་ཡིན་ནོ། །གཞན་
ཡང་། ཧོར་ཟླ་དང་པོའི་ཡར་ངོའི་ཚེས་གཅིག་ནས་བཅོ་ལྔའི་བར་ལ་ཆོ་འཕྲུལ་
གྱི་དུས་ཆེན་བྱེད་པ་ཡང་མི་འཐད་དེ། འཛངས་བླུན་རྒྱ་ནག་གི་འགྱུར་དག་པ་
ལས། དཔྱིད་ཟླ་ར་བ་སྐར་མ་དབོས་ཉ་པའི་ཚེས་གཅིག་ནས་བཅོ་ལྔའི་བར་
དུའོ། །ཞེས་གསུངས་པའི་ཕྱིར། འོ་ན། ད་ལྟ་ཧོར་ཟླ་དང་པོར་ཆོ་འཕྲུལ་གྱི་
དུས་ཆེན་བྱེད་པ་ཅི་ཡིན་ཞེ་ན། དེ་ནི་རྒྱ་གར་དུ་ཆོས་རྒྱལ་དྷརྨ་པ་ལ་ཞེས་བྱ་
བས་ཆོ་འཕྲུལ་གྱི་དུས་ཆེན་ཧོར་ཟླ་གཉིས་པར་བྱེད་པ་དེ། ཧོར་ཟླ་དང་པོ་ལ་
བསུས་ནས་བྱས་པས་དེའི་ལོ་ཡུལ་དེར་ནད་མེད་པ་དང༌། ལོ་ལེགས་པ་དང་།
སངས་རྒྱས་ཀྱི་བསྟན་པ་དར་རྒྱས་ཆེ་བ་སོགས་དགེ་བའི་ལྟས་ཁྱད་པར་ཅན་་་
མང་དུ་བྱུང་བས། དེ་ཕྱིན་ཆད་ཆོས་རྒྱལ་རྣམས་ཀྱིས་ཆོ་འཕྲུལ་གྱི་མཆོད་པ་
ཧོར་ཟླ་དང་པོ་ལ་བྱེད་པ་ཡིན། ཞེས་དགེ་བའི་བཤེས་གཉེན་པོ་ཏོ་བའི་གསུང་
སྒྲོས་ལས་བྱུང་ངོ་། །གཞན་ཡང་། ལོ་འགོ་འཛིན་པའི་ཚུལ་དེ་མི་འཐད་དེ། དེ་
ལྟར་ན་ཆུ་སྟོད་ཟླ་བའི་ཚེས་གཅིག་ནས་དབྱར་སྔ་མ་ཁས་ལེན་དགོས་ལ། དེ་
ལྟར་ན་འདུལ་བ་ཚིག་ལེའུར་བྱས་པ་ལས། གྲོ་བཞིན་ཟླ་བའི་ཚེས་གཅིག་ནས། །
• 133 •



པཎ་ཆེན་བདེ་ལེགས་ཉི་མས་མཛད།
སྔ་མའི་དབྱར་དེ་གཙོ་བོ་ཡིན། །དེ་བཞིན་ཁྲུམས་སྟོད་ཟླ་བ་ཡི། །ཚེས་གཅིག་
ནས་ནི་ཕྱི་མར་གྲགས། །ཞེས་གྲོ་བཞིན་ཟླ་བའི་ཚེས་གཅིག་ནས་དབྱར་སྔ་མ་
ཁས་ལེན་པར་བཤད་པ་དང་འགལ་ལོ། །གསུམ་པ་རང་ལུགས དུས་ཚིགས་ཀྱི་
རྣམ་( ༦༡ བ) གཞག་འཐད་པར་སྒྲུབ་པ་ལ། ལོ་དང་དུས་ཚིགས་གསུམ་གྱི་ཐོག་
མ་ངོས་བཟུང་ནས་དེ་ཉིད་ལུང་རིགས་ཀྱིས་སྒྲུབ་པའི་ཚུལ། ཞ་ར་ལ་གསོ་སྦྱོང་
བཅུ་བཞི་པ་དང་ཟླ་ཤོལ་འབྱུང་ཚུལ། དུས་ཆེན་སོགས་ཀྱི་རྣམ་གཞག །དེ་དག་
ལ་ལུང་རིགས་ཀྱིས་མཐའ་བཅད་པའོ། །དང་པོ་ནི། ཡར་ངོའི་ཚེས་གཅིག་ལ་
སྐར་མ་ལྷ་མཚམས། གནམ་གང་ལ་གདུབ་བུ། ཉ་ལ་སྨིན་དྲུག་ཡོད་པའི་ཟླ་
བ་དེ་ཡར་ངོ་སྔོན་འགྲོའི་དབང་དུ་བྱས་པའི་སྟོན་ཟླ་ཐ་ཆུང་ཡིན་པར་མདོ་སྡེ་
མིག་བཅུ་གཉིས་པ་ལས་བཤད་ལ། དེ་ལྟ་བུ་ཟླ་བ་དེའི་ཚེས་བཅོ་ལྔའི་མཚན་
མོའི་མཐའི་སྐད་ཅིག་མ་དེ་ལ་རྫོགས་པ་རྣམ་པ་གསུམ་འབྱུང་སྟེ། ལོ་སྔ་མ་
རྫོགས་པ། སྟོན་གྱི་དུས་རྫོགས་པ། སྨིན་དྲུག་གི་ཟླ་བ་རྫོགས་པ་རྣམས་འབྱུང་
བའི་ཕྱིར་ཏེ། ཉི་མའི་སྙིང་པོ་ལས། བདག་གིས་རྒྱུ་སྐར་སྨིན་དྲུག་བརྗོད། །ཟླ་
བ་ཉ་ཚེ་ཟླ་རངས་འགྱུར། །སྟོན་ཟླ་ཐ་ཆུང་ཞེས་བྱ་བ། །འདི་ནི་རབ་ཏུ་བརྗོད་
པ་ཡིན། །ཞེས་གསུངས། དེའི་ཤུགས་ལ་འཛིན་པ་རྣམ་པ་གསུམ་འབྱུང་སྟེ།
ཧོར་ཟླ་བཅུ་པའི་ཚེས་བཅུ་དྲུག་གི་སྐྱ་རེངས་ཤར་བ་དང་དུས་མཉམ་དུ། ལོ་
ཕྱི་མའི་འགོ་འཛིན། དགུན་ཟླ་ར་བའི་འགོ་འཛིན། མགོ་ཟླ་བའི་འགོ་འཛིན་
པའི་ཕྱིར། དེས་ན་ཧོར་ཟླ་བཅུ་པའི་ཚེས་བཅུ་དྲུག་ནས་ལོ་འགོ་ད་ང་དགུན་ཟླ་
ར་བ་ཤར་བར་འཇོག་སྟེ། དེ་ལྟར་གསོ་སྦྱོང་བཅུ་བཞི་པའི་དུས་ལ་བརྟེན་ནས་
ཀྱང་འགྲུབ། དབྱར་ཁས་ལེན་པ་དང་། སྲ་བརྐྱང་གདིང་བའི་དུས་ལ་བརྟེན་
ནས་ཀྱང་འགྲུབ་པའི་ཕྱིར། དང་པོ་གྲུབ་སྟེ། དགེ་ཚུལ་གྱི་ལོ་དྲི་པ་ལས། རྒྱལ་
དང་དབོ་དང་ས་ག་དང༌། །ཞེས་རྒྱལ་ཟླ་བའི་གསོ་སྦྱོང་བཅུ་བཞི་པ་དེ་ལོ་
གཅིག་གི་གསོ་སྦྱོང་བཅུ་བཞི་པའི་ཐོག་མར་བཤད་ཅིང་། མཛོད་ལས། དགུན་
， 13W •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད།
དང་དཔྱིད་དང་དབྱར་རྣམས་ཀྱི། །ཞེས་པ་ནས། མཁས་པས་ཞག་མི་ཐུབ་པ་
དོར། །ཞེས་དགུན་སྟོད་ཀྱི་གསོ་སྦྱོང་བཅུ་བཞི་པའི་དུས་སུ་དགུན་སྟོད་ཀྱི་ཟླ་
བ་ཕྱེད་དང་གཉིས་འདས་ཤིང་། ཕྱེད་སླད་དུ་ལུས་པ་ཅིག་དགོས་པར་བཤད་
པ་གང་(༦༢ ན）ཞིག །དེ་ཧོར་ཟླ་བཅུ་པའི་ཚེས་བཅུ་དྲུག་ནས་བཅུ་གཅིག་པའི་
གནམ་གང་གི་བར་ལ་ལེགས་པར་ཚང་བའི་ཕྱིར། རྩ་རྟགས་གཉིས་པ་གྲུབ་སྟེ།
འདུལ་བ་ཚིག་ལེའུར་བྱས་པ་ལས། གྲོ་བཞིན་ཟླ་བའི་ཚེས་གཅིག་ནས། །སྔ་
མའི་དབྱར་དེ་གཙོ་བོ་ཡིན། །ཞེས་གྲོ་བཞིན་ཟླ་བའི་ཚེས་གཅིག་ནས་དབྱར་སྔ་
མ་ཁས་ལེན་པར་བཤད་པ་དང༌། འདིར་ཡང་དབྱར་གནས་པར་ཁས་བླང་
བར་བྱའོ། །ཟླ་བ་གསུམ་དུའོ། །ཚེས་བཅུ་དྲུག་ལའོ། །དབྱར་ཟླ་འབྲིང་པོ་ཉའི་
ཕྱི་དེ་ཉིན་པར་བགྱིའོ། །དབྱར་ཟླ་ཐ་ཆུང་ཉ་ཡིའོ། །ཞེས་གསུངས་པས། ཧོར་
ཟླ་དྲུག་པའི་ཚེས་བཅུ་དྲུག་ནས་བདུན་པའི་བཅོ་ལྔའི་བར་དེ་དབྱར་ཟླ་ཐ་་་་
ཆུང་དུ་གྲུབ་ལ། དེ་ལྟར་བཟློག་སྟེ་བརྩིས་པས་ཧོར་ཟླ་བཅུ་པའི་ཚེས་བཅུ་དྲུག་
ནས་དགུན་ཟླ་ར་བ་ཤར་བར་གྲུབ་པའི་ཕྱིར། རྩ་རྟགས་གསུམ་པ་གྲུབ་སྟེ།
དབྱར་སྔ་མ་ཟླ་བ་གསུམ་ཁས་བླངས་པ་ནས་དགག་དབྱེ་བྱེད་པའི་ཕྱི་དེ་ཉིན་་
པར་སྲ་བརྐྱང་འདིང་བ་ཡིན་ཏེ། གཞུང་དུ། ཚེས་བཅུ་དྲུག་ལའོ། །སྟོན་ཟླ་
འབྲིང་པོའིའོ། །ལན་གསུམ་བཟླས་པས་སོ། །ཞེས་དང༌། སྲ་བརྐྱང་དབྱུང་བའི་
དུས་སྟོན་པ་ན། དེའི་དུས་ནི། དབྱར་ཟླ་ར་བའི་ཉ་ཡིའོ། །མོད་ལའོ། །རྩོམ་པའི་
དོན་ཉིད་དུ་ནི་སྔར་ཡང་ངོ༌། །ཞེས་གསུངས་པ་རྣམས་ཀྱིས་ཧོར་ཟླ་བཅུ་པའི་
ཚེས་བཅུ་དྲུག་ནས་ལོ་འགོ་འཛིན་པར་གྲུབ་པའི་ཕྱིར། འོ་ན། སྐབས་འདིར་
མར་ངོ་སྔོན་འགྲོ་བྱེད་པའི་རྒྱུ་མཚན་ཅི་ཡིན་ཞེ་ན། དེ་ལ་དཀར་ཕྱོགས་ཀྱི་
ཚེས་གཅིག་ནས་གནམ་གང་གི་བར་ཟླ་བར་བྱེད་པ་ནི། ཡར་ངོ་སྔོན་འགྲོ་ཞེས་
བྱ་སྟེ། རིལ་ཚེས་ཞེས་པ་དང་དོན་གཅིག །ནག་ཕྱོགས་ཀྱི་ཚེས་གཅིག་ནས་བཅོ་
ལྔའི་བར་ལ་ཟླ་བར་བྱེད་པ་ནི་མར་ངོ་སྔོན་འགྲོ་ཞེས་བྱ་སྟེ། ཕྱེད་ཚེས་ཞེས་པ་
，135.



པཎ་ཆེན་བདེ་ལེགས་ཉི་མས་མཛད།
དང་དོན་གཅིག །དེས་ན་སངས་རྒྱས་པ་རྣམས་མར་ངོ་སྔོན་འགྲོ་བྱེད་པའི་རྒྱུ་
མཚན་ཡོད་དེ། སངས་རྒྱས་ཀྱི་བསྟན་པ་ལ་ཞུགས་ནས་དང་པོར་འགྲིབ་པ་
ལྟར་སྣང་ཡང་། ཕྱིས་ཟླ་བ་ཉ་གང་བ་ལྟར་རྒྱས་པ་འབའ་ཞིག་ཏུ་འགྱུར་བས་
དེ་ལྟར་བྱེད་པའི་( ༦༢ བ）ཕྱིར། འཇིག་རྟེན་པ་རྣམས་ཡང་ངོའི་སྔོན་འགྲོ་བྱེད་
པའི་རྒྱུ་མཚན་ཡོད་དེ། འཇིག་རྟེན་པ་རྣམས་ནི་དང་པོར་རྒྱས་པ་ལྟར་སྣང་
ཡང་ཕྱིས་རྒུད་པ་འབའ་ཞིག་ཏུ་འགྱུར་བའི་ཕྱིར། འོ་ན། གསུང་རབ་ལས་ཡར་
ངོ་སྔོན་འགྲོ་གསུངས་སམ་མ་གསུངས་ཤེ་ན། འདི་ལ་ཁ་ཅིག །གསུང་རབ་ལས་
ཡར་ངོའི་སྔོན་འགྲོ་གསུངས་པ་ཡིན་ཏེ། དེར་རབ་འབྲིང་པོ་ཐ་ཆུང་གི་རྣམ་
གཞག་གསུངས་པ་དེ་ཡར་ངོ་སྔོན་འགྲོ་ཁོ་ནའི་དབང་དུ་བྱས་པ་ཡིན་པའི་་་་་
ཕྱིར་ཏེ། འདུལ་འཛིན་གྲགས་པ་རྒྱལ་མཚན་གྱིས་མཛད་པའི་གཞི་གསུམ་གྱི་
ཆོ་ག་ལས། སྐར་མའི་དབང་གིས་མར་ངོ་སྔོན་འགྲོ་དང་། རབ་འབྲིང་པོ་ཐ་
ཆུང་གི་དབང་གིས་ཡར་ངོ་སྔོན་འགྲོའོ། །ཞེས་གསུངས་པའི་ཕྱིར། ཞེས་ཟེར།
དེ་མི་འཐད་དེ། དེ་ལྟར་གསུངས་པ་ཡར་ངོ་སྔོན་འགྲོ་ཁོ་ནའི་དབང་དུ་བྱས་
ནས་གསུངས་པ་མ་ཡིན་ཏེ། དུས་འཁོར་ཊིཀ་ཆེན་ལས། འདུལ་བའི་སྐབས་
སུ་རབ་འབྲིང་པོ་ཐ་ཆུང་གི་རྣམ་གཞག་ཡར་ངོ་སྔོན་འགྲོའི་དབང་དུ་བྱས་པ་་
ཡང་ཡོད་ལ། མར་ངོ་སྔོན་འགྲོའི་དབང་དུ་བྱས་པ་ཡང་ཡོད་ཀྱི། མཛོད་འགྲེལ་
གྱི་བཤད་པ་འདི་དག་ནི་མར་ངོ་སྔོན་འགྲོའི་དབང་དུ་བྱས་ལ། ཞེས་རབ་
འབྲིང་པོ་ཐ་ཆུང་གི་རྣམ་གཞག་གཞིར་བཅས་ལ། ཡར་ངོ་སྔོན་འགྲོ་དང་མར་
ངོ་སྔོན་འགྲོ་གཉིས་ཀའི་དབང་དུ་བྱས་པ་ཡོད་པར་གསུངས་པའི་ཕྱིར་ཏེ།
མཛོད་ལས། དབྱར་གྱི་ཟླ་བ་གཉིས་པ་ཡི། །ཞེས་སོགས་མར་ངོ་སྔོན་འགྲོ་
དང་། ར་བ་འབྲིང་པོ་ཐ་ཆུང་གི་རྣམ་གཞག་གཉིས་ཀའི་དབང་དུ་བྱས་ནས་
གསུངས་པའི་ཕྱིར། གཉིས་པ་གསོ་སྦྱོང་བཅུ་བཞི་པ་འབྱུང་བའི་དུས་ཡོང་་དེ།
དེ་ཡང་ལོ་གཅིག་ལ་གསོ་སྦྱོང་བཅུ་བཞི་པ་དྲུག་འབྱུང་སྟེ། མེ་ཏོག་ཕྲེང་རྒྱུད་
• 136 .



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད།
ལས། ཁ་བ་སོས་ཀ་དབྱར་རྣམས་ཀྱི། །ཟླ་བ་གཉིས་དང་བཞི་ཡི་ནི། །མར་ངོ་ལ་
ནི་བཅུ་བཞི་པ། །གསོ་སྦྱོང་སྡོམ་བརྩོན་ཅན་གྱིས་བྱ། །ས་ག་དང་ནི་ཆུ་སྟོད་
དང་། །དེ་བཞིན་ཁྲུམས་སྨད་སྨིན་དྲུག་དང་། །རྒྱལ་དང་དབོ་ཞེས་བྱ་བ་ཉིད། །
དྲུག་པོའི་མར་ངོའི་བཅུ་བཞིར་བརྗོད། །( ༦༣ན） ཅེས་དང་། དགེ་ཚུལ་གྱི་ལོ་དྲི་
བ་ལས། རྒྱལ་དང་དབོ་དང་ས་ག་དང་། །ཞེས་སོགས་དང་། དགེ་སློང་གི་ལོ་དྲི་
བ་ལས། གསོ་སྦྱོང་དུ་ཡོད་ཉི་ཤུ་རྩ་བཞི་སྟེ། དགུན་ཟླ་འབྲིང་པོ་དང་། དཔྱིད་
ཟླ་ར་བ་དང་། ཐ་ཆུང་དང་། དབྱར་ཟླ་འབྲིང་པོ་དང་། སྟོན་ཟླ་ར་བ་དང་། ཐ་
ཆུང་རྣམས་ཀྱི་མར་ངོའི་གསོ་སྦྱོང་ནི་བཅུ་བཞི་པའོ། །ལྷག་མ་ནི་བཅོ་ལྔ་པའོ། །
ཞེས་དང་། འདི་ཉིད་ལས། ཉིན་ཞག་གཅིག་གིས་མི་ཆོག་པར་བྱའོ། །ཞེས་
དང་། དུས་ཚིགས་རྣམས་ཀྱི་ཟླ་བ་ཕྱེད་ལུས་པ་ཉིད་ལའོ། །ཞེས་གསུངས། དུས་
ཚིགས་ལ་དྲུག་ཏུ་ཕྱེ་བའི་དུས་ཚིགས་རེ་རེ་ལ་ཟླ་བ་གཉིས་གཉིས་སུ་བྱས་པའི་
ཟླ་བ་ཕྱེད་གཉིས་འདས་ཤིང་། ཕྱེད་སླད་དུ་ལུས་པ་ན་གསོ་སྦྱོང་བཅུ་བཞི་པ་
བྱེད་པར་གསུངས་པའི་ཕྱིར། འཇིག་རྟེན་ཡོངས་གྲགས་དང་བསྟུན་ན། ཧོར་
ཟླ་དང་པོ། གསུམ་པ། ལྔ་པ། བདུན་པ། དགུ་པ། བཅུ་གཅིག་པ་རྣམས་ཀྱི་མར་
ངོའི་གསོ་སྦྱོང་ནི་བཅུ་བཞི་པ་ཡིན་ནོ། །འོ་ན། གསོ་སྦྱོང་ཐམས་ཅད་བཅོ་ལྔ་པ་
མ་ཡིན་ནམ། བཅུ་བཞི་པ་འབྱུང་བའི་རྒྱུ་མཚན་ཅི་ཡིན་ཞེ་ན། ཡོད་དེ། ཚེས་
ཞག་གིས་ཉིན་ཞག་གི་དོད་མི་ཐུབ་པའི་དབང་གིས་བཅུ་བཞི་པ་འབྱུང་བའི་་་
ཕྱིར་ཏེ། གསོ་སྦྱོང་བཅུ་བཞི་པ་འབྱུང་བའི་དུས་དེ་ཚེས་ཞག་བཅོ་ལྔ་པ་ཡིན་
ཀྱང་ཉིན་ཞག་བཅུ་བཞི་པ་ཡིན་པའི་ཕྱིར། འོ་ན། ཚེས་ཞག་དང་ཉིན་ཞག་གི་
ཁྱད་པར་ཅི་ཡིན་ཞེ་ན། ཞག་དེ་ལ་ཚེས་ཞག །ཉིན་ཞག ཁྱིམ་ཞག་གསུམ་ཡོད་
པའི་ནང་ནས། དང་པོ་ནི། ཟླ་བ་འཕེལ་འགྲིབ་གྱི་ཆ་ལ་སུམ་ཅུར་བྱས་པའི་ཆ་
གཅིག་གོ །གཉིས་པ་ནི། ད་ནང་ནམ་ལངས་པ་ནས་སང་ནམ་ལངས་ཁའི་བར་
རོ། །གསུམ་པ་ནི། གཞུ་དང་ཆུ་སྲིན་བུམ་པ་ཉ། །ལུག་གླང་འཁྲིག་པ་ཀརྐ་ཊ། །
• 137 •



པཎ་ཆེན་བདེ་ལེགས་ཉི་མས་མཛད།
སེང་གེ་བུ་མོ་སྲང་སྡིག་པ། །ཞེས་གསུངས་པའི་ཁྱིམ་བཅུ་གཉིས་པོ་རེ་རེ་ལ་ཉི་
མ་ཇི་ཙམ་གནས་པའི་ཡུན་ལ་སུམ་ཅུར་བྱས་པའི་ཆ་གཅིག་གོ །དེས་ན་ལོ་རེ་
ལ་ཚེས་ཞག་སུམ་བརྒྱ་དོན་གཅིག །ཉིན་ཞག་སུམ་བརྒྱ་རེ་ལྔ་། ཁྱིམ་ཞག་སུམ་
བརྒྱ་དྲུག་ཅུ་ཡོད་དོ། ། །
གསུམ་པ་ཟླ་ཤོལ་འདོར་བའི་ཚུལ་ནི། ལུང་གི་( ༦༣ བ） གླེང་གཞིར། དེ་ལྟ་
བས་ན་ལོ་རེ་རེ་ལ་ཤོལ་མ་དོར་ལ། ལོ་དྲུག་དྲུག་ནས་ཤོལ་དོར་གཅིག །དྲུག་ལྔ་
སུམ་ཅུ་སྟེ་དེ་ལྟ་བུར་ཞག་དང་ཟླ་བ་ཕྱེད་དང་། ལོ་བསྒྲེས་པ།ས་མཉམ་པར་
འགྱུར་ཏེ། མུ་སྟེགས་ཅན་རྣམས་ཀྱིས་གླགས་བཙལ་ཀྱང་གླགས་རྙེད་པར་མི་
འགྱུར་རོ། །ཞེས་ལོ་རེ་རེ་ལ་ཚེས་ཞག་ལྔ་རེ་ལྷག་པས་ལོ་དྲུག་རེ་ལ་ཟླ་ཤོལ་
འདོན་པར་གསུངས། དུས་འཁོར་པ་རྣམས་ཟླ་བ་སུམ་ཅུ་རྩ་ཕྱེད་དང་གསུམ་
གསུམ་ནས་ཤོལ་རེ་འབྱུང་བར་གསུངས་ཏེ། ལོ་རེ་རེ་ལ་ཚེས་ཞག་བཅུ་གཅིག་
རེ་ལྷག་པའི་ཕྱིར། ཞེས་གསུངས། ཊཱིཀ་ཆུང་དུ། ལོ་ཕྱེད་གསུམ་ནས་ཟླ་ཤོལ་རེ་
འབྱུང་བར་གསུངས་ཏེ། འདི་ལུང་གི་གླེང་གཞིའི་རགས་རྩིས་དང་ཞིབ་རྩིས་
ཀྱི་ཁྱད་པར་ཡིན་ནོ། །ཁ་ཅིག །རྟ་བྱ་བྱི་བ་ཡོས་ལ་ཤོལ། །སྟོན་དགུན་དཔྱིད་
དབྱར་འབྲིང་པོ་གཉིས། །སྔ་མའི་ཤོལ་དེ་ཐུབ་པར་ངེས། །ཞེས་ལྷ་བླ་མ་ཡེ་ཤེས་
འོད་ཀྱིས་བརྩིས་པ་ལྟར་འདོད་དོ། །དེ་ལྟར་བརྩིས་ཀྱང་འཇིག་རྟེན་པའི་རྒྱལ་
པོ་སོགས་དང་མི་མཐུན་པ་བྱུང་ན། ཚེས་ཞག་རྒྱལ་པོའི་རྗེས་སུ་འབྲང་། སྐར་
མ་སྐར་མཁན་གྱི་རྗེས་སུ་འབྲང་བ་ཡིན་ཏེ། མེ་ཏོག་ཕྲེང་རྒྱུད་ལས། ལོ་དང་ཟླ་
བ་ཟླ་ཤོལ་དག །རྒྱལ་པོའི་བཀའ་ཡིས་ཀྱང་ནི་བསྔགས། །བཀའ་བཙན་གྲགས་
ལྡན་བྱས་རབ་ཅན། །དཔུང་ལྡན་དེ་ཡི་རྗེས་འབྲང་བྱ། །ཞེས་གསུངས། །
བཞི་པ་དུས་ཆེན་གྱི་རྣམ་གཞག་ནི། དུས་ཆེན་དེ་ལ་དུ་མ་ཡོད་དེ། སྟོན་པ་
ལྷུམས་སུ་ཞུགས་པ། སྐུ་བལྟམས་པ། མངོན་པར་བྱང་ཆུབ་པ། ཆོས་འཁོར་
བསྐོར་བ། ཆོ་འཕྲུལ་ཆེན་པོ། ལྷ་ལས་བབས་པ། མྱ་ངན་ལས་འདས་པའི་དུངུས་
• 138 •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད།
ཆེན་རྣམས་སུ་ཡོད་པའི་ཕྱིར། དེ་ཡང་ལྷུམས་སུ་ཞུགས་པ་ནི་མེ་མོ་ཡོས། མེ་ཕོ་
རྟ་ཞེས་པའང་དཔེ་ཆ་གཞན་ན་འདུག །ས་ག་ཟླ་བའི་ཚེས་བཅོ་ལྔ་ལ་ལྷུམས་
སུ་ཞུགས་པ་ཡིན་ཏེ། རྒྱ་ཆེར་རོལ་པ་ལས། དགེ་སློང་དག་ང་དགུན་འདས་
ནས་དཔྱིད་ཀྱི་དུས་ཀྱི་སྐར་མ་ས་གས་ཉ་པ་ལའོ། །ཞེས་གསུངས་པའི་ཕྱིར། །
མངལ་དུ་ཟླ་བ་བཅུ་བཞུགས་པ་ཡིན་ཏེ། དེ་ཉིད་ལས། བྱང་ཆུབ་སེམས་དཔའ་
ཡུམ་( ༦༤ན）གྱི་མངལ་དུ་ཟླ་བ་བཅུ་བཞུགས་ནས་བཙའ་བའི་དུས་ལ་བབ་པ་
ན། ཞེས་གསུངས་པའི་ཕྱིར། དེས་ན་སྤྱིར་བཏང་ལ་དབོ་ཟླ་བའི་ཚེས་བཅོ་ལྔ་
ལ་བལྟམས་རྒྱུ་ཡིན་ཀྱང་མཆུ་ཟླ་བ་ལ་སྐུ་བལྟམས་པ་ཡིན་ཏེ། ལྷུམས་སུ་ཞུགས་
པའི་ཆུ་སྟོད་ཟླ་བ་ལ་ཟླ་ཤོལ་བྱུང་བའི་ཕྱིར། འོ་ན། འདྲེན་པ་ཁྱོད་ནི་རྒྱལ་ལས་
འཁྲུངས། །ཞེས་བཤད་པ་མི་འཐད་པར་ཐལ། དེ་མཆུ་ཟླ་བ་ལ་སྐུ་བལྟམས་
པ་གང་ཞིག །མཆུ་ཟླ་བ་ལ་སྐར་མ་རྒྱལ་གྱིས་ཉ་པ་མི་སྲིད་པའི་ཕྱིར། ཟེར་ན་
སྐྱོན་མེད་ཟེར། ཟླ་ཤོལ་གྱི་དབང་གིས་དེ་ལྟར་འབྱུང་བ་སྲིད་པའི་ཕྱིར། སྐུ་
བལྟམས་ནས་ལོ་ཉི་ཤུ་རྩ་དགུ་ཁབ་ཏུ་བཞུགས། དེ་ནས་ལོ་དྲུག་དཀའ་བ་སྤྱད།
དུས་འཁོར་པའི་ལུགས་ལ་ལོ་སུམ་ཅུ་རྩ་བདུན་པ་ཆུ་ཕོ་རྟའི་ལོ་ས་གའི་ཉ་ལ་
མངོན་པར་བྱང་ཆུབ། འདུལ་བའི་ལུགས་དགུང་ལོ་སུམ་ཅུ་རྩ་ལྔ་པ་ས་ག་ཟླ་
བའི་ཉ་ལ་མངོན་པར་བྱང་ཆུབ་པ་ཡིན་ཏེ། ལུང་ཞུ་བ་ལས། བཅོམ་ལྡན་
འདས་ཟླ་བ་གང་ལ་བླ་ན་མེད་པའི་ཡེ་ཤེས་ཁོང་དུ་ཆུད་ཞུས་པས་ཁྱིམ་བདག་
དཔྱིད་ཟླ་ཐ་ཆུང་ལའོ། །ཞེས་གསུངས་པའི་ཕྱིར། ཆོས་འཁོར་བསྐོར་བའི་
དུས་ཆེན་ལ། བཀའ་དང་པོ་བདེན་བཞིའི་ཆོས་འཁོར་བསྐོར་ཚུལ། བར་པ་
མཚན་ཉིད་མེད་པའི་ཆོས་འཁོར་བསྐོར་ཚུལ་གཉིས། དང་པོ་ནི། ས་ག་ཟླ་
བའི་ཚེས་བཅོ་ལྔ་ལ་མངོན་པར་རྫོགས་པར་སངས་རྒྱས་ནས། ཞག་བཞི་བཅུ་
རྩ་དགུ་ན་ཆོས་ཀྱི་འཁོར་ལོ་མ་བསྐོར་བ་ན། ཚངས་པ་གཙུག་ཕུད་ཅན་གྱིས་
གསེར་གྱི་འཁོར་ལོ་རྩིབས་སྟོང་དང་ལྡན་པ་ཞིག་ཕུལ་ནས་ཆོས་ཀྱི་འཁོར་ལོ་་་
· 139.



པཎ་ཆེན་བདེ་ལེགས་ཉི་མས་མཛད།
བསྐོར་བར་གསོལ་བ་བཏབ་པས། ཆུ་སྟོད་ཟླ་བའི་ཡར་ངོའི་ཚེས་བཞི་ལ། ཝ་
རཱ་ཎཱ་སིར་བཀའ་དང་པོ་བདེན་བཞིའི་ཆོས་འཁོར་གསུངས་སོ། །གཉིས་པ་
ནི་སངས་རྒྱས་པའི་ཕྱི་ལོ་ནག་པ་ཟླ་བའི་ཚེས་བཅོ་ལྔ་ལ་དཔལ་ལྡན་འབྲས་་་་
སྤུངས་ཀྱི་མཆོད་རྟེན་དུ་དུས་འཁོར་རྩ་རྒྱུད་གསུངས་པ་དང་དུས་མཉམ་དུ་་་་
བྱ་རྒོད་ཕུང་པོའི་རིར་ཤེར་ཕྱིན་མདོ་གསུངས་ཏེ། དུས་འཁོར་རྒྱུད་འགྲེལ་
ལས། ས་ག་ཟླ་བའི་« ༦༤བ) ཉའི་སྐྱ་རེངས་ཤར་བ་ན་མངོན་པར་རྫོགས་པར་
སངས་རྒྱས་ཏེ། ཐེག་པ་གསུམ་བསྟན་པར་མཛད་ནས། ཟླ་བ་བཅུ་གཉིས་པ་
ནག་པའི་ཉ་ལ་ཤྲི་ཌྷ་ནྱ་ཀ་ཊ་ཀར་ཆོས་ཀྱི་དབྱིངས་གསུང་གི་དབང་ཕྱུག་་གི་་་
དཀྱིལ་འཁོར། ཞེས་དང༌། དུས་འཁོར་རྩ་རྒྱུད་ལས། སྟོན་པས་བྱ་རྒོད་ཕུང་
པོ་རུ། །ཤེས་རབ་ཕ་རོལ་ཕྱིན་ཚུལ་བསྟན། །མཆོད་རྟེན་དཔལ་ལྡན་འབྲས་
སྤུངས་སུ། །དེ་བཞིན་གསང་སྔགས་ཚུལ་གསུངས་པས། །ཞེས་གསུངས་པའི་
ཕྱིར། ཆོ་འཕྲུལ་གྱི་དུས་ཆེན་ནི། དབོ་ཟླ་བའི་ཚེས་གཅིག་ནས་བཅོ་ལྔའི་བར་
ལ་འཇོག་སྟེ། མདོ་སྡེ་འཛངས་བླུན་རྒྱ་ནག་གི་འགྱུར་དག་པ་ལས། དཔྱིད་
ཟླ་ར་བ་སྐུར་མ་དབོས་ཉ་པའི་ཚེས་གཅིག་ནས་བཅོ་ལྔའི་བར་དུའོ། །ཞེས་
གསུངས་པའི་ཕྱིར།
ལྷ་བབས་ཀྱི་དུས་ཆེན་བཞག་ཏུ་ཡོད་དེ། དབྱུག་པ་ཟླ་བའི་ཡར་ངོའི་ཚེས་
བཅོ་ལྔ་ལ་འཇོག་པའི་ཕྱིར་ཏེ། སྟོན་པ་སྐུ་བལྟམས་ནས་ཞག་བདུན་ནས་ཡུམ་
མྱ་ངན་ལས་འདས་ཏེ་སུམ་ཅུ་རྩ་གསུམ་དུ་སྐྱེས། སྟོན་པ་མངོན་པར་རྫོགས་
པར་སངས་རྒྱས་ནས་ཡུམ་བདེན་པ་མངོན་སུམ་དུ་མཐོང་བ་ལ་བཀོད་པ་འི་་་
ཕྱིར་དུ་སུམ་ཅུ་རྩ་གསུམ་དུ་བྱོན་ཏེ་དབྱར་སྔ་མ་ཞལ་གྱིས་བཞེས། དབྱུག་པ་
ཟླ་བའི་ཡར་ངོའི་ཚེས་བཅོ་ལྔའི་སྔ་དྲོ་དགག་དབྱེ་མཛད། དེའི་ཚེ་འཛམ་བུ་
གླིང་དུ་མོའུ་འགལ་གྱི་བུ་ཆེན་པོས་ཀྱང་དབྱར་སྔ་མ་ཟླ་བ་གསུམ་ཞལ་གྱིས་་་་་
བཞེས་ནས་ཚེས་བཅོ་ལྔའི་སྔ་དྲོ་དགག་དབྱེ་བྱས་ནས། མོའུ་འགལ་གྱི་བུ་
• ] 4 () •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད།
གདན་འདྲེན་དུ་འབྱོན་པར་འཛམ་བུ་གླིང་པ་རྣམས་ཀྱིས་གསོལ་བ་བཏབ་་་་
ཅིང་མོ་འགལ་གྱི་བུས་ཀྱང་དེ་ལྟར་ཞལ་གྱིས་བཞེས་ཏེ། ཞག་བདུན་ནས་
འཛམ་བུ་གླིང་དུ་འབྱོན་པར་འགྱུར་རོ། །ཞེས་གསུངས་པ་དང་། ལྷ་རྣམས་
ཀྱིས་རི་རབ་ལ་གསེར་གྱི་ཐེམ་སྐས་བཙུགས་པ་ལ་ལྷ་བབས་ཀྱི་དུས་ཆེན་དུ་་་་
བཞག་པའི་ཕྱིར། །
མྱ་ངན་ལས་འདས་པའི་དུས་ཆེན་ནི། ས་ག་ཟླ་བའི་ཚེས་བཅོ་ལྔ་ལ་བཞག་
སྟེ། བྱེ་བྲག་བཤད་མཛོད་ཆེན་མོ་ལས། རྒྱལ་བ་དེ་ལྟར་བརྒྱད་ཅུ་ལ། །ཐུབ་
མཆོག་དམ་པ་མྱ་ངན་འདས། །ཞེས་དགུང་ལོ་བརྒྱད་ཅུ་པ་ས་ག་ཟླ་བའི་ཚེས་
བཅོ་ལྔ་ལ་མྱ་ངན་ལས་འདས་པར་གསུངས་( ༦༥ ན） ཤིང་། དུས་འཁོར་བའི་
ལུགས་ལ་བརྒྱད་ཅུ་རྩ་གཉིས་པ་ལ་མྱ་ངན་འདས་པར་བཞེད་དོ། །ས་ག་ཟླ་
བའི་ཚེས་བཅོ་ལྔ་ལ་མྱ་ངན་ལས་འདས་པ། ལྷུམས་སུ་ཞུགས་པ། མངོན་
པར་བྱང་ཆུབ་པའི་དུས་ཆེན་གསུམ་བྱུང་སྟེ་དེ་ལྟར་རྒྱལ་པོ་སྲས་སོགས་ཀྱིས་་་
བཤད་པའི་ཕྱིར། གསོ་སྦྱོང་དང་དབྱར་སྔ་མ་ཁས་ལེན་སོགས་གཞི་གསུམ་གྱི་
དུས་རྣམས་ནི་གོང་དུ་བཤད་པ་ལས་རྟོགས་ནུས་པས་རྒྱས་པར་མ་སྤྲོས་སོ། །
ལྔ་པ་དེ་རྣམས་ལུང་རིགས་ཀྱི་སྒོ་ནས་མཐའ་བཅད་པ་ལ། ཁ་ཅིག །ཧོར་
ཟླ་བརྒྱད་པའི་ཚེས་བཅུ་དྲུག་ནས་ལོ་འགོ་འཛིན་པར་འདོད་ལ། དེ་ལྟར་ན་
དབྱར་གྱི་གོས་རས་ཆེན་འཚོལ་སྔས་པ་སོགས་ཀྱི་སྐྱོན་ཡོད་དེ། དེ་ལྟར་ན་ཧོར་
ཟླ་བཞི་པའི་ཚེས་བཅུ་དྲུག་ལ་དབྱར་སྔ་མ་ཁས་ལེན་དགོས་ལ། དེ་རིགས་ན་
ཧོར་ཟླ་གསུམ་པའི་ཚེས་བཅུ་དྲུག་ལ་དབྱར་གྱི་གོས་རས་ཆེན་འཚོལ་དགོས་
པ་གང་ཞིག །དེ་ལྟར་བཙལ་བ་ལ་དགོས་པ་མེད་པའི་ཕྱིར། དང་པོ་སླ། གཉིས་
པ་གྲུབ་སྟེ། རས་ཆེན་གྱི་སྤང་བའི་སྐབས་སུ་བདག་ཉིད་གནས་པར་ཁས་
བླངས་པའི་ཉི་མོའི་ཟླ་བ་སྔ་མའི་དང་པོ་ཚུན་ཆད་ནས་དབྱར་གྱི་རས་ཆེན་་་་་
བཙལ་བར་བྱའོ། །བདག་ཉིད་ཀྱིས་དབྱར་གྱི་འོག་གི་ཟླ་བ་ཕྱེད་ཀྱི་མཐའི་བར་
• 3 41 •



པཎ་ཆེན་བདེ་ལེགས་ཉི་མས་མཛད།
དུ་བཅང་བར་བྱའོ། །ཞེས་གསུངས་པའི་ཕྱིར། རྟགས་བ་སུམ་པ་གྲུབ་སྟེ།
དབྱར་གྱི་རས་ཆེན་བཙལ་བའི་དགོས་པ་ཆར་གྱི་འཇིགས་པ་ལས་སྐྱོབ་པའི་་་་་
ཆེད་ཡིན་ལ། ཧོར་ཟླ་གསུམ་པ་དེ་ཆར་འབབ་པའི་དུས་མ་ཡིན་པའི་ཕྱིར།
གཞན་ཡང་། ཧོར་ཟླ་བཞི་པའི་ཚེས་བཅུ་དྲུག་ནས་དབྱར་སྔ་མ་ཁས་ ་ལེན་
རིགས་པར་ཐལ། རྩ་བའི་དམ་བཅའ་དེ་འཐད་པའི་ཕྱིར། འདོད་མི་ནུས་ཏེ།
དབྱར་སྔ་མ་ཟླ་བ་གསུམ་ཁས་བླངས་ནས་དུས་ཀྱི་དགག་དབྱེ་བྱེད་པའི་ཚེ་་་་་
ལྗོན་ཤིང་རྣམས་ཀྱི་འདབ་མ་སྐྱ་བོར་གྱུར་པར་ལུང་ལས་བཤད་པ་གང་ཞིག །
ཧོར་ཟླ་བདུན་པའི་ཚེས་བཅོ་ལྔའི་དུས་སུ་དེ་ལྟར་མི་འགྱུར་བར་མངོན་སུམ་་་
གྱིས་གྲུབ་པའི་ཕྱིར། དང་པོ་གྲུབ་སྟེ། ལུང་ལས། ལྗོན་ཤིང་རྣམས་ཀྱི་འདབ་མ་
སྐྱ་བོར་གྱུར་ཀྱང་ད་དུང་དགེ་འདུན་གྱི་དགག་( ༦༥ བ)དབྱེ་འབྱུང་བའི་སྐབས་
མེད་དོ། །ཞེས་གསུངས་པའི་ཕྱིར། གཞན་ཡང་། ཧོར་ཟླ་དགུ་པའི་མར་ངོའི་
གསོ་སྦྱོང་བཅུ་བཞི་པ་དེ་ལོ་གཅིག་གི་གསོ་སྦྱོང་བཅུ་བཞི་པའི་ཐོག་མ་ཡིན་་་་་
པར་ཐལ། ཧོར་ཟླ་བརྒྱད་པའི་ཚེས་བཅུ་དྲུག་ནས་ལོ་འགོ་འཛིན་རིགས་པའི་
ཕྱིར། འདོད་ན། དགེ་ཚུལ་གྱི་ལོ་དྲི་བ་ལས། རྒྱལ་དང་དབོ་དང་ས་ག་དང་། །
ཞེས་སོགས་ཀྱིས་ལོ་གཅིག་གི་གསོ་སྦྱོང་བཅུ་བཞི་པའི་ཐོག་མ་རྒྱལ་ཟླ་བ་ནས་་
འབྱུང་བར་བཤད་མི་རིགས་པར་ཐལ་ལོ། །དེར་མ་ཟད་ཧོར་ཟླ་བརྒྱད་པའི་
ཚེས་བཅུ་དྲུག་ནས་དགུ་པའི་བཅོ་ལྔའི་བར་གྱི་ཟླ་བ་དེ་དགུན་སྟོད་ཀྱི་ཟླ་བ་་་
ཡིན་པར་ཐལ། རྩ་བའི་དམ་བཅའ་འཐད་པའི་ཕྱིར། འདོད་ན། དེ་གྲང་བའི་
དུས་ཡིན་པར་ཐལ་ལོ། །ཁྱབ་སྟེ། འགྲེལ་པ་རྒྱལ་སྲས་མ་ལས། དགུན་སྟོད་ཀྱི་
ཟླ་བ་གཉིས་དང་དགུན་སྨད་ཀྱི་ཟླ་བ་གཉིས་ནི་དགུན་གྱི་དུས་སུ་གཅིག་པར་་
བཞག་སྟེ། གྲང་བར་འདྲ་བའི་ཕྱིར། ཞེས་གསུངས་པའི་ཕྱིར། འ དོད་མི་ནུས་ཏེ།
དེ་ཚ་བའི་དུས་སུ་མངོན་སུམ་གྱིས་གྲུབ་པའི་ཕྱིར། གཞན་ཡང་། དབྱུག་པ་ཟླ་
བ་དགུན་ཟླ་ར་བ་ནས་ཡིན་པར་ཐལ། དམ་བཅའ་འཐད་པའི་ཕྱིར། འདོད་ན།
1 42 •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད།
ས་ག་ཟླ་བ་དེ་དབྱར་ཟླ་འབྲིང་པོ་ཡིན་པར་ཐལ་ལོ། །འདོད་ན། སྒྲོན་གྱི་ཟླ་བ་
ལ་དབྱར་སྔ་མ་ཁས་ལེན་རིགས་པར་ཐལ། འདོད་པ་གང་ཞིག །དབྱར་ཟླ་
འབྲིང་པོ་ཉའི་ཕྱི་དེ་ཉིན་པར་དབྱར་སྔ་མ་ཁས་ལེན་པར་གསུངས་པའི་ཕྱིར།
འདོད་མི་ནུས་ཏེ། གྲོ་བཞིན་ཟླ་བ་ལ་དབྱར་སྔ་མ་ཁས་ལེན་རིགས་པའི་ཕྱིར།
འདུལ་བའི་ཚིག་ལེའུར་བྱས་པ་ལས། གྲོ་བཞིན་ཟླ་བའི་ཚེས་གཅིག་ནས། །སྔ་
མའི་དབྱར་དེ་གཙོ་བོ་ཡིན། །དེ་བཞིན་ཁྲུམས་སྟོད་ཟླ་བ་ཡི། །ཚེས་གཅིག་ནས་
ནི་ཕྱི་མར་གྲགས། །ཞེས་གསུངས་པའི་ཕྱིར། གཞན་ཡང་། གྲོ་བཞིན་ཟླ་བ་ལ་
དབྱར་སྔ་མ་ཁས་ལེན་རིགས་པར་ཐལ། སྨིན་དྲུག་ཟླ་བ་དེ་ས་བརྐྱང་གདིང་
བའི་དུས་གང་ཞིག །དབྱར་སྔ་མ་ཟླ་བ་གསུམ་ཁས་བླངས་ནས་དགག་དབྱེ་
བྱེད་པའི་ཕྱི་དེ་ཉིན་པར་སྲ་བརྐྱང་གདིང་བ་ཡིན་པའི་ཕྱིར། དང་པོ་གྲུབ་སྟེ།
དེ་ཉིད་ལས། སྨིན་དྲུག་ནས་ནི་དབོ་ཡི་བར། །སྲ་བརྐྱང་( ༦༦ན）འདིང་བར་
རྗེས་སུ་གནང་། །ཞེས་གསུངས་པའི་ཕྱིར། གཉིས་པ་གྲུབ་སྟེ་། གཞུང་དུ་སྲ་
བརྐྱང་གདིང་བའི་དུས་སྟོན་པ་ན་ཚེས་བཅུ་དྲུག་ལའོ། །སྟོན་ཟླ་འབྲིང་པོའིའོ། །
ལན་གསུམ་བཟླས་པས་སོ། །གདིང་ངོ༌། །ཞེས་སོ། །ཞེས་གསུངས་པའི་ཕྱིར། དེ་
ལ་ཁོ་ན་རེ། ཧོར་ཟླ་བརྒྱད་པའི་ཚེས་བཅུ་དྲུག་ནས་ལོ་འགོ་འཛིན་རིགས་པར་
ཐལ། ཧོར་ཟླ་བཅུ་གཅིག་པའི་ཚེས་བཅུ་དྲུག་ནས་བཅུ་གཉིས་པའི་ཚེས་བཅོ་
ལྔའི་བར་གྱི་ཟླ་བ་དེ་དགུན་ཟླ་བཞི་པ་ཡིན་པའི་ཕྱིར། མ་གྲུབ་ན། དེར་ཐལ།
དེའི་བར་ལ་དགུན་ཉི་ལྡོག་པ་གང་ཞིག །དགུན་ཟླ་བཞི་པ་ལ་དགུན་ཉི་ལྡོག་
པའི་ཕྱིར་ཏེ། མཛོད་འགྲེལ་ལས། དབྱར་གྱི་ཟླ་བ་གཉིས་པ་ཡི། །ཞེས་སོགས་
གསུངས་པའི་ཕྱིར་ཟེར། དེའི་ལན་ལ་ཁ་ཅིག །དབྱར་ཟླ་གཉིས་པ་སྟོན་ཟླ་ར་
བ་ཁྲུམས་ཀྱི་ཟླ་བའི་ཡར་ངོའི་ཚེས་བརྒྱད་ལ་དབྱར་ཉི་ལྡོག་པ་དང༌། དགུན་
ཟླ་བཞི་པ་དཔྱིད་ཟླ་ར་བ་དབོའི་ཟླ་བའི་ཡར་ངོའི་ཚེས་བརྒྱད་ལ་དགུན་ཉི་་་
ལྡོག་པ་ལུང་དེའི་དོན་ཡིན་པའི་ཕྱིར། ཟེར་ན། དེ་མི་འཐད་དེ། ཤེས་བྱ་ཆོས་
• ] 13 •



པཎ་ཆེན་བདེ་ལེགས་ཉི་མས་མཛད།
ཅན། དབྱར་དགུན་གྱི་ཉི་མ་ལྡོག་མཚམས་དེ་མི་འཐད་དེ། གླིང་འདིར་དབྱར་
དགུན་གྱི་ཉི་མ་ལྡོག་པ་ཇི་ལྟར་ཕྱི་ཡང་སྟོན་ཟླ་ར་བ་ལ་དབྱར་ཉི་ལྡོག་པ་དང༌།
དཔྱིད་ཟླ་ར་བ་ལ་དགུན་ཉི་ལྡོག་པ་དེ་མི་སྲིད་པའི་ཕྱིར། གཞན་ཡང་། སྟོན་ཉི་
ལྡོག་པ་དང་དཔྱིད་ཉི་ལྡོག་ཅེས་པའི་ཐ་སྙད་བྱེད་རིགས་ཀྱི། དབྱར་ཉི་ལྡོག་པ་
དང་། དགུན་ཉི་ལྡོག་པ་ཞེས་པའི་ཐ་སྙད་བྱེད་པ་མི་རིགས་པར་ཐལ། སྟོན་
ཟླ་ར་བ་ལ་དབྱར་ཉི་ལྡོག་ཅིང་དཔྱིད་ཟླ་ར་བ་ལ་དགུན་ཉི་ལྡོག་པ་དེ་འཐད་་་་
པའི་ཕྱིར། རྟགས་ཁས། ཁ་ཅིག །དབྱར་གྱི་ཟླ་བ་གཉིས་པ་ཡི། །ཞེས་སོགས་
ཀྱི་གཞུང་འདིས་སྟོན་ཉིན་མཚན་མཉམ་པའི་དུས་དང་དཔྱིད་ཉིན་མཚན་་་
མཉམ་པའི་དུས་དངོས་སུ་བསྟན་ནས། དབྱར་དགུན་གྱི་ཉི་མ་ལྡོག་མཚམས་
ཤུགས་ལ་སྟོན་པ་ཡིན་ཏེ། དབྱར་གྱི་ཟླ་བ་གཉིས་པ་ཡི། །ཐ་མའི་ཚེས་དགུ་ནས་
མཚན་རིང༌། །ཞེས་པའི་གཞུང་འདིས་དབྱར་ཟླ་གཉིས་པ་སྟོན་ཟླ་ར་བ་ཁྲུམས་
ཀྱི་ཟླ་བའི་ཡར་( ༦༦༠） ངོའི་ཚེས་བརྒྱད་ལ་སྟོན་ཉིན་མཚན་མཉམ་པ་འབྱུང་་་
བ་བསྟན་ལ། སྟོན་ཉིན་མཚན་མཉམ་པ་ནས་ཟླ་བ་གསུམ་དང་ཞག་གསུམ་
ཚུན་ཆད་ལ་དགུན་ཉི་ལྡོག་པས་ཁྱབ། དགུན་རྣམས་ཀྱི་ནི་བཞི་པ་ལ། །ཐུང་
ངུར་འགྱུར་རོ་ཉིན་མོ་ལྡོག །ཅེས་པའི་གཞུང་འདིས་དགུན་ཟླ་བཞི་པ་དཔྱིད་
ཟླ་ར་བ་དབོའི་ཡར་ངོའི་ཚེས་བརྒྱད་ལ་དཔྱིད་ཉིན་མཚན་མཉམ་པ་འབྱུང་་་
བ་བསྟན་ལ། དཔྱིད་ཉིན་མཚན་མཉམ་ནས་ཟླ་བ་གསུམ་དང་ཞག་གསུམ་
ཚུན་ཆད་ལ་དབྱར་ཉི་ལྡོག་པར་བསྟན་པའི་ཕྱིར། ཞེས་ཟེར་བ་ནི་མི་འཐད་དེ།
ཤེས་བྱ་ཆོས་ཅན། མགོ་ཟླ་བ་ལ་དགུན་ཉི་ལྡོག་པར་ཐལ། དབྱར་ཟླ་གཉིས་
པ་སྟོན་ཟླ་ར་བ་ཁྲུམས་ཀྱི་ཟླ་བའི་ཡར་ངོའི་ཚེས་བརྒྱད་ལ་སྟོན་ཉིན་མཚན་་་་་
མཉམ་པ་འབྱུང་བ་གང་ཞིག །སྟོན་ཉིན་མཚན་མཉམ་ནས་ཟླ་བ་གསུམ་དང་
ཞག་གསུམ་ཚུན་ལ་དགུན་ཉི་ལྡོག་པའི་ཕྱིར། རྟགས་ཁས་འདོད་ན། ཊཱིཀ་ཆེན་
རིན་ཆེན་ཕྲེང་བ་ལས། དགུན་ཐ་ལ། །མཆུ་ནི་ཟླ་བ་རབ་རྫོགས་བྱེད། །མཚན་
• 1 44 •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད།
མོ་བཅོ་བརྒྱད་ཤེས་པར་བྱ། །ཞེས་མདོ་ཉི་མའི་སྙིང་པོ་དྲངས་ནས་མཆུ་ཟླ་བ་
ལ་དགུན་ཉི་ལྡོག་པར་བཤད་པ་མི་འཐད་པར་ཐལ་ལོ། །གཞན་ཡང་། སྒྲོན་གྱི་
ཟླ་བར་དབྱར་ཉི་ལྡོག་པར་ཐལ། དགུན་ཟླ་བཞི་པ་དཔྱིད་ཟླ་ར་བ་དབོའི་ཟླ་
བའི་ཡར་ངོའི་ཚེས་བརྒྱད་ལ་དཔྱིད་ཉིན་མཚན་མཉམ་པ་གང་ཞིག །དཔྱིད་
ཉིན་མཚན་མཉམ་པ་ནས་ཟླ་བ་གསུམ་དང་ཞག་གསུམ་ཚུན་ལ་དབྱར་ཉི་་་་་་
ལྡོག་པས་ཁྱབ་པའི་ཕྱིར། རྟགས་ཁས། འདོད་ན། སྣོན་གྱི་ཟླ་བ་དེ་དབྱར་གྱི་
དུས་ཡིན་པར་ཐལ་ལོ། །འདོད་ན། སྒྲོན་གྱི་ཟླ་བ་ལ་དབྱར་གྱི་རས་ཆེན་འཚོལ་
རིགས་པར་ཐལ་ལོ། །འདོད་ན་ཆུ་སྟོད་ཟླ་བ་ལ་དབྱར་སྔ་མ་ཁས་ལེན་རིགས་
པར་ཐལ་ལོ། །གཞན་ཡང་། དབྱར་གྱི་ཟླ་བ་ཡིན་ན། དབྱར་གྱི་དུས་ཡིན་
དགོས་པར་ཐལ། སྒྲོན་གྱི་ཟླ་བ་དབྱར་གྱི་དུས་ཡིན་པའི་ཕྱིར། འདོད་ན།
དཔྱིད་ཀྱི་ཟླ་བ་ཡིན་ན། དཔྱིད་ཀྱི་དུས་ཡིན་པས་ཁྱབ་པར་ཐལ་ལོ། །འདོད་ན།
དཔྱིད་ཟླ་ར་བ་ཆོས་ཅན། དེར་ཐལ། དེའི་ཕྱིར། ཁྱབ་པ་འདོད་མཚམས་ལ་
འགྲིག །འདོད་ན། ཚ་བའི་དུས་ཡིན་པར་ཐལ་ལོ། །ཁྱབ་སྟེ། འགྲེལ་པ་རྒྱལ་
སྲས་མ་ལས། དཔྱིད་ཀྱི་ཟླ་བ་དང་( ༦༧ན）སོས་ཀའི་ཟླ་བ་གཉིས་ནི་དཔྱིད་ཀྱི་
དུས་སུ་དུས་གཅིག་ཏུ་བཞག་སྟེ་ཚ་བར་འདྲ་བའི་ཕྱིར། ཞེས་གསུངས་པའི་
ཕྱིར། འདོད་མི་ནུས་ཏེ། དེ་གྲང་བའི་དུས་སུ་མངོན་སུམ་གྱིས་གྲུབ་པའི་ཕྱིར།
དེ་ལ་ཁ་ཅིག །སྒྲོན་གྱི་ཟླ་བ་ཆོས་ཅན། དབྱར་གྱི་དུས་ཡིན་པར་ཐལ། དུས་
ཚིགས་ལ་བཞིར་ཕྱེ་བའི་དབྱར་གྱི་དུས་ཡིན་པའི་ཕྱིར་ཏེ། དབྱར་ཟླ་ར་བ་ཡིན་
པའི་ཕྱིར། ཟེར་ན་མ་ཁྱབ། འོ་ན། དཔྱིད་ཟླ་ར་བ་ཆོས་ཅན། དཔྱིད་ཀྱི་དུས་
ཡིན་པར་ཐལ། དུས་ཚིགས་ལ་བཞིར་ཕྱེ་བའི་དཔྱིད་ཀྱི་དུས་ཡིན་པའི་ཕྱིར་ཏེ།
དཔྱིད་ཟླ་ར་བ་ཡིན་པའི་ཕྱིར། ཁྱབ་པ་འགྲིགས་ནས་འཁོར་གསུམ་རིམ་
བཞིན་ནོ། །གཞན་ཡང་། ཤེས་བྱ་ཆོས་ཅན། མགོ་ཟླ་བ་ལ་དགུན་ཉི་ལྡོག་
པ་དང་། སྨོན་གྱི་ཟླ་བ་ལ་དབྱར་ཉི་ལྡོག་པ་མ་ཡིན་པར་ཐལ། དེ་ལྟ་བུའི་ཉི་
• 145 •



པཎ་ཆེན་བདེ་ལེགས་ཉི་མས་མཛད།
མའི་ལྡོག་མཚམས་དེ་མཛོད་རྩ་འགྲེལ། སློབ་དཔོན་ཕྱོགས་གླང་གི་འགྲེལ་པ།
གདགས་བཞག་གཉིས། དུས་འཁོར་ཊིཀ་ཆེན། རིག་ཆེན་ཕྲེང་བ་རྣམས་ལས་
དགུན་ཟླ་ཐ་ཆུང་མཆུ་ཟླ་བ་ལ་དགུན་ཉི་ལྡོག་པ་དང་། དབྱར་ཟླ་ཐ་ཆུང་གྲོ་
བཞིན་ཟླ་བ་ལ་དབྱར་ཉི་ལྡོག་པར་བཤད་པ་དང་འགལ་བའི་ཕྱིར། རྟགས་
གོང་དུ་བསྒྲུབས་ཟིན། ཁ་ཅིག །དབྱར་གྱི་ཟླ་བ་གཉིས་པ་ཡི། །ཞེས་སོགས་ཀྱི་
གཞུང་འདིས་དུས་ཚིགས་ལ་གསུམ་དུ་ཕྱེ་བའི་རྣམ་གཞག་བསྟན་པ་ཡིན་ཏེ།
སྨིན་དྲུག་གིས་ཉ་པ་ནས་བཟུང་སྟེ་ཟླ་བ་བཞི་དགུན་གྱི་དུས་དང་། དབོས་ཉ་
པ་ནས་བཟུང་ཟླ་བ་བཞི་དཔྱིད་ཀྱི་དུས་དང༌། ཆུ་སྟོད་ཀྱིས་ཉ་པ་ནས་བཟུང་
ཟླ་བ་བཞི་དབྱར་གྱི་དུས་ཡིན་པའི་ཕྱིར། ཞེ་ན། ཤེས་བྱ་ཆོས་ཅན། སྨིན་དྲུག་
གིས་ཉ་པའི་ཟླ་བ་དེ་དགུན་གྱི་དུས་ཡིན་པར་ཐལ། སྨིན་དྲུག་གིས་ཉ་པ ནས་
བཟུང་སྟེ་ཟླ་བ་བཞི་དགུན་གྱི་དུས་སུ་འཇོག་པའི་ཕྱིར། འདོད་ན། དེ་ཆོས་
ཅན། དགུན་གྱི་དུས་མ་ཡིན་པར་ཐལ། སྟོན་གྱི་དུས་ཡིན་པའི་ཕྱིར། གཞན་
ཡང་། སྨིན་དྲུག་གིས་ཉ་པ་ནས་ལོ་འགོ་འཛིན་པར་ཐལ། སྨིན་དྲུག་གིས་
ཉ་པ་ནས་བཟུང་སྟེ་ཟླ་བ་བཞི་དགུན་གྱི་དུས་ཡིན་པའི་ཕྱིར། དེ་ལ་ཁོ་ན་རེ།
སྨིན་དྲུག་གིས་( ༦༧བ)ཉ་པ་ནས་བཟུང་སྟེ་ཟླ་བ་བཞི་དགུན་གྱི་དུས་སུ་འཇོག་
རིགས་པར་ཐལ། དེ་ལྟར་ཊིཀ་ཆེན་ལས་བཤད་པའི་ཕྱིར་ཟེར་ན་མ་ཁྱབ་སྟེ།
ཊཱིཀ་ཆེན་ལས་དེ་ལྟར་བཤད་པ་དེ་བཅོ་ལྔ་ལ་སྨིན་དྲུག་གིས་ཉ་པའི་ཕྱི་དེ་་་་་
ཉིན་པར་ལ་དགོངས་པའི་ཕྱིར། ཁ་ཅིག །དགུན་ཟླ་ཐ་ཆུང་དེ། དགུན་རྣམས་
ཀྱི་ནི་བཞི་པ་ལ། །ཞེས་པའི་སྐབས་ནས་བསྟན་པའི་དགུན་ཟླ་བཞི་པ་ཡིན་
ཞེས་ཟེར་ན། དེ་ཆོས་ཅན། དེ་མ་ཡིན་པར་ཐལ། དེའི་སྐབས་ནས་བསྟན་པའི་
དགུན་ཟླ་གསུམ་པ་ཡིན་པའི་ཕྱིར་ཏེ། ཧོར་ཟླ་བཅུ་གཉིས་པའི་ཚེས་བཅུ་དྲུག་
ནས་ཧོར་ཟླ་དང་པོའི་ཚེས་བཅོ་ལྔའི་བར་གྱི་ཟླ་བ་དེ་དགུན་ཟླ་ཐ་ཆུང་གང་་་་
ཞིག །དེའི་བར་གྱི་ཟླ་བ་དེ། དགུན་རྣམས་ཀྱི་ནི་བཞི་པ་ལ། །ཞེས་པའི་སྐབས་
， 146 •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད།
ནས་བསྟན་པའི་དགུན་ཟླ་གསུམ་པ་ཡིན་པའི་ཕྱིར། ཕྱི་མ་དེར་ཐལ། དེའི་
སྐབས་ནས་བསྟན་པའི་དགུན་ཟླ་གསུམ་པ་ཡོད་པའི་ཕྱིར་ཏེ། དེའི་སྐབས་
ནས་བསྟན་པའི་དགུན་ཟླ་བཞི་པ་ཡོད་པའི་ཕྱིར། རང་ལུགས་ནི། མཛོད་ཀྱི་
ལུང་དེའི་དོན་ཡོད་དེ། སྔར་རང་ལུགས་འཇོག་པའི་སྐབས་སུ་བཤད་པ་ལྟར་
དབྱར་ཟླ་གཉིས་པ་སྟོན་ཟླ་ར་བ་ལ་ཉེ་བའི་དབྱར་ཟླ་ཐ་ཆུང་གི་ཚེས་བརྒྱད་
ལ་དབྱར་ཉི་ལྡོག །དགུན་རྣམས་ཀྱི་ནི་བཞི་པ་ལ། །ཞེས་པས་དགུན་ཟླ་བཞི་པ་
དཔྱིད་ཟླ་ར་བ་ལ་ཉེ་བའི་དགུན་ཟླ་ཐ་ཆུང་གི་ཚེས་བརྒྱད་ལ་དགུན་ཉི་ལྡོག་་་་
པ་ལུང་དེའི་དོན་ཡིན་པའི་ཕྱིར། འོ་ན། དབྱར་གྱི་ཟླ་བ་གཉིས་པ་ཡི། །ཞེས་
དབྱར་ཟླ་གཉིས་པ་དང་། དགུན་རྣམས་ཀྱི་ནི་བཞི་པ་ལ། །ཞེས་དགུན་ཟླ་བཞི་
པ་སྨོས་པའི་རྒྱུ་མཚན་ཅི་ཡིན་ཞེ་ན། དེའི་རྒྱུ་མཚན་ཡོད་དེ། དེ་ལྟ་བུའི་ཉི་མའི་
ལྡོག་མཚམས་དེ་རིམ་པ་བཞིན་དུ་དབྱར་ཟླ་གཉིས་པ་སྟོན་ཟླ་ར་བ་དང་།
དགུན་ཟླ་བཞི་པ་དཔྱིད་ཟླ་ར་བ་ལ་ཉེ་བའི་རྒྱུ་མཚན་གྱིས་དེ་ལྟར་བརྗོད་པའི་
ཕྱིར། དེ་ལ་དགོས་པ་ཡོད་དེ། དབྱར་ཉི་ལོག་ནས་དབྱར་ཟླ་གཉིས་པ་སྟོན་ཟླ་
ར་བ་འཆར་བའི་བར་དང་། དགུན་ཉི་ལོག་ནས་དགུན་ཟླ་བཞི་པ་དཔྱིད་ཟླ་
ར་བ་འཆར་བའི་བར་ལ་ཞག་བདུན་ཙམ་ལས་མེད་པ་དེ་ཤེས་པའི་ཆེད་ཡིན་་
པའི་ཕྱིར། དེ་ལ་ཁོ་ན་རེ། དབྱར་གྱི་ཟླ་བ་གཉིས་པ་ཡི། །ཞེས་( ༦༨ན）སོགས་ཀྱི་
གཞུང་འདིས་དབྱར་ཉི་ལྡོག་མཚམས་དང༌། དགུན་ཉི་ལྡོག་མཚམས་དངོས་སུ་
མ་བསྟན་པར་ཐལ། འདིའི་སྐབས་ནས་བསྟན་པའི་དབྱར་ཟླ་གཉིས་པ་ལ་
དབྱར་ཉི་མི་ལྡོག །འདིའི་སྐབས་ནས་བསྟན་པའི་དགུན་ཟླ་བཞི་པ་ལ་དགུན་
ཉི་ཡང་མི་ལྡོག་པའི་ཕྱིར། ཟེར་ན་མ་ཁྱབ་བོ། །ཁ་ཅིག །ཧོར་ཟླ་དགུ་པའི་ཚེས་
བཅུ་དྲུག་ནས་ལོ་འགོ་འཛིན་པ་ཡིན་ཏེ། རྟེན་འབྲེལ་གྱི་མདོ་ལས། ཉ་ཚེས་
དབྱུག་པ་གང་ཡིན་པ། །སྟོན་ཟླ་ཐ་ཆུང་དེ་ཡིན་ཏེ། །མར་ངོ་ནས་ནི་ལོ་འགོ་
འཛིན། །ཞེས་གསུངས་པའི་ཕྱིར་ཟེར་ན། མི་འཐད་དེ། ཤེས་བྱ་ཆོས་ཅན། སྟོན་
， 147 •



པཎ་ཆེན་བདེ་ལེགས་ཉི་མས་མཛད།
ཟླ་ཐ་ཆུང་གི་མར་ངོའི་ཚེས་གཅིག་ནས་ལོ་འགོ་འཛིན་རིགས་པར་ཐལ།
འདོད་པ་གང་ཞིག །ཁྱོད་ཀྱིས་དྲངས་པའི་རྟེན་འབྲེལ་གྱི་མདོའི་ལུང་དེ་སྒྲ་ཇི་
བཞིན་དུ་ཁས་ལེན་རིགས་པའི་ཕྱིར། འདོད་ན་། ཧོར་ཟླ་བརྒྱད་པའི་ཚེས་བཅུ་
དྲུག་ནས་དགུ་པའི་བཅོ་ལྔའི་བར་གྱི་ཟླ་བ་དེ་སྟོན་ཟླ་ཐ་ཆུང་ཡིན་པར་ཐལ།
སྔར་གྱི་ལུང་དེ་སྒྲ་ཇི་བཞིན་དུ་ཁས་ལེན་རིགས་པའི་ཕྱིར། འདོད་ན། ཧོར་ཟླ་
བརྒྱད་པའི་ཚེས་བཅུ་དྲུག་ནས་ལོ་འགོ་འཛིན་རིགས་པར་ཐལ། འདོད་པ་
གང་ཞིག །སྟོན་ཟླ་ཐ་ཆུང་གི་མར་ངོའི་ཚེས་གཅིག་ནས་ལོ་འགོ་འཛིན་རིགས་
པའི་ཕྱིར། གཞན་ཡང་། ཧོར་ཟླ་དགུ་པའི་མར་ངོའི་གསོ་སྦྱོང་བཅུ་བཞི་པ་དེ་
དགུན་སྟོད་ཀྱི་གསོ་སྦྱོང་བཅུ་བཞི་པ་ཡིན་པར་ཐལ། དམ་བཅའ་འཐད་པའི་
ཕྱིར། འདོད་ན། དེ་ཆོས་ཅན། ཁྱོད་ཀྱི་དུས་སུ་དགུན་སྟོད་ཀྱི་ཟླ་བ་ཕྱེད་གཉིས་
འདས་ཤིང་ཕྱེད་སླད་དུ་ལུས་པར་ཐལ་ལོ། །ཁྱབ་སྟེ། མཛོད་ལས། དགུན་དང་
དཔྱིད་དང་དབྱར་རྣམས་ཀྱི། །ཟླ་བ་ཕྱེད་དང་གཉིས་འདས་ཤིང་། །ཟླ་ཕྱེད་
སླད་དུ་ལུས་པ་ན། །མཁས་པས་ཞག་མི་ཐུབ་པ་དོར། །ཞེས་གསུངས་པའི་ཕྱིར།
འདོད་མི་ནུས་ཏེ། དེའི་དུས་སུ་དགུན་སྟོད་ཀྱི་ཟླ་བ་ཕྱེད་ལས་མ་འདས་པའི་
ཕྱིར། མ་གྲུབ་ན་སོང་། དེར་ཐལ། རྩ་བའི་དམ་བཅའ་དེའི་ཕྱིར། གཞན་ཡང༌།
ཧོར་ཟླ་ལྔ་པའི་ཚེས་བཅུ་དྲུག་ནས་དབྱར་སྔ་མ་ཁས་ལེན་རིག་ས་པར་ཐལ།
ཧོར་( ༦༨ བ） ཟླ་དགུ་པའི་ཚེས་བཅུ་དྲུག་ནས་དགུན་ཟླ་ར་བ་ཤར་བའི་ཕྱིར་ཏེ།
དེ་ནས་ལོ་འགོ་འཛིན་རིགས་པའི་ཕྱིར། འདོད་ན། ཧོར་ཟླ་བཞི་པའི་ཚེས་བཅུ་
དྲུག་ནས་དབྱར་གྱི་གོས་རས་ཆེན་འཚོལ་རིགས་པར་ཐལ་ལོ། །འདོད་མི་ནུས་
ཏེ། དེ་ནས་རས་ཆེན་འཚོལ་སྔས་པའི་སྐྱོན་ཡོད་པའི་ཕྱིར། གཞན་ཡང་། ཤེས་
བྱ་ཆོས་ཅན། ཧོར་ཟླ་བརྒྱད་པའི་ཚེས་བཅོ་ལྔ་ལ་དུས་ཀྱི་དགག་དབྱེ་བྱེད་
རིགས་པར་ཐལ། ཧོར་ཟླ་ལྔ་པའི་ཚེས་བཅུ་དྲུག་ནས་དབྱར་སྔ་མ་ཁས་ལེན་
རིགས་པའི་ཕྱིར། འདོད་མི་ནུས་ཏེ། དབྱར་སྔ་མ་ཟླ་བ་གསུམ་ཚང་བར་ཁས་
• 1 48 •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད།
བླངས་ནས་དགག་དབྱེ་བྱེད་པའི་དུས་སུ་ལྗོན་ཤིང་རྣམས་ཀྱི་ལོ་མ་སྐྱ་བོར་་་་་
གྱུར་པར་ལུང་ལས་གསུངས་པ་གང་ཞིག །ཧོར་ཟླ་བརྒྱད་པའི་ཚེས་བཅོ་ལྔའི་
དུས་སུ་ལྗོན་ཤིང་རྣམས་ཀྱི་ལོ་མ་སྐྱ་བོར་མི་འགྱུར་བའི་ཕྱིར། དང་པོ་གོང་དུ་
བསྒྲུབས་ཟིན། ཕྱི་མ་མངོན་སུམ་གྱིས་གྲུབ་པའི་ཕྱིར། གཞན་ཡང༌། ཧོར་ཟླ་
དགུ་པའི་ཚེས་བཅུ་དྲུག་ནས་ལོ་འགོ་འཛིན་པ་ལ་རྟེན་འབྲེལ་གྱི་མདོའི་ལུང་་་
དྲངས་པ་དེ་སྒྲུབ་བྱེད་དུ་མི་རིགས་པར་ཐལ། རྟེན་འབྲེལ་གྱི་མདོ་དག་པ་
རྣམས་སུ་དེ་འདྲ་མི་འབྱུང་བའི་ཕྱིར། དེ་ལ་ཁོ་ན་རེ། རྟེན་འབྲེལ་གྱི་མདོ་
ལས་དེ་འདྲ་འབྱུང་བར་ཐལ། པཎ་ཆེན་ཤཱཀྱ་ཤྲཱིས་མཛད་པའི་རྟེན་འབྲེལ་གྱི་
མདོའི་ཡིག་ཆུང་དུ་དེ་འདྲ་རྟེན་འབྲེལ་གྱི་མདོ་ལས་འབྱུང་བར་གསུངས་པའི་
ཕྱིར། ཟེར་ན་མ་ཁྱབ་སྟེ། ཤེས་བྱ་ཆོས་ཅན། ཧོར་ཟླ་དགུ་པའི་ཚེས་བཅོ་ལྔ་ལ་
ལྷ་བབས་ཀྱི་དུས་ཆེན་བྱུང་བར་ཐལ། པཎ་ཆེན་ཤཱཀྱ་ཤྲཱིས་མཛད་པའི་དུས་
ཆེན་བཞིའི་ཡིག་ཆུང་དུ་དེ་འབྱུང་བར་གསུངས་པའི་ཕྱིར། དེ་ཉིད་ལས། དུས་
ཆེན་བཞི་ནི་འདི་ཡིན་ཏེ། །ཆོ་འཕྲུལ་ཆེ་དང་མངོན་བྱང་ཆུབ། །ཆོས་འཁོར་ལྷ་
ལས་བབས་པའོ། །སྐར་མ་མཆུ་དང་ས་ག་དང༌། །ཆུ་སྟོད་ཐ་སྐར་རིམ་བཞིན་
ཉ། །ཞེས་གསུངས་པའི་ཕྱིར། རྩ་བར་འདོད་མི་ནུས་ཏེ། ཧོར་ཟླ་དགུ་པའི་ཚེས་
བཅོ་ལྔ་ལ་དགག་དབྱེ་བྱས། དེའི་ཚེས་བཅུ་དྲུག་ལ་ལོ་འགོ་འཛིན་པ་གཉིས་
འགལ་བའི་ཕྱིར། གཞན་ཡང་། ཧོར་ཟླ་ལྔ་པའི་ཚེས་བཅུ་དྲུག་ལ་དབྱར་སྔ་མ་
ཁས་ལེན་མི་(༦༩ ན）རིགས་པར་ཐལ། ཧོར་ཟླ་དྲུག་པའི་ཚེས་བཅུ་དྲུག་ལ་
དབྱར་སྔ་མ་ཁས་ལེན་རིགས་པའི་ཕྱིར་ཏེ། དབྱར་སྔ་མ་ཟླ་བ་གསུམ་ཚང་བར་
ཁས་བླངས་ནས་དུས་ཀྱི་དགག་དབྱེ་བྱེད་པའི་ཉིན་མོ་ལྷ་བབས་ཀྱི་དུས་ཆེན་་་
འབྱུང་བ་གང་ཞིག །ཧོར་ཟླ་དགུ་པའི་ཚེས་བཅོ་ལྔའི་ཉིན་མོ་ལྷ་བབས་ཀྱི་དུས་
ཆེན་དུ་འཇོག་རིགས་པའི་ཕྱིར། དེ་ལ་ཁོ་ན་རེ། ཧོར་ཟླ་དགུ་པའི་ཚེས་བཅུ་
དྲུག་ལ་ལོ་འགོ་འཛིན་རིགས་པར་ཐལ། དེ་ནས་དགུན་ཟླ་ར་བ་ཤར་བའི་ཕྱིར་
， 14 9 •



པཎ་ཆེན་བདེ་ལེགས་ཉི་མས་མཛད།
ཏེ། ཧོར་ཟླ་བཅུ་གཉིས་པའི་ཚེས་བཅུ་དྲུག་ནས་དང་པོའི་ཚེས་བཅོ་ལྔའི་བར་
གྱི་ཟླ་བ་དེ་དཔྱིད་ཟླ་ར་བ་ཡིན་པའི་ཕྱིར་ཏེ། དེའི་བར་གྱི་ཟླ་བ་དེ་ཆོ་འཕྲུལ་
གྱི་ཟླ་བ་གང་ཞིག །ཆོ་འཕྲུལ་ཟླ་བ་དཔྱིད་ཟླ་ར་བ་ལ་འབྱུང་བའི་ཕྱིར། དང་པོ་
གྲུབ་སྟེ། འཛངས་བླུན་ལས། ཆོ་འཕྲུལ་དབོ་ཡི་ཟླ་བ་ལ། །ཞེས་གསུངས་པའི་
ཕྱིར། ཟེར་ན་མ་ཁྱབ་སྟེ། འཛངས་བླུན་འགྱུར་དག་པ་ལས། དཔྱིད་ཟླ་ར་བ་
སྐར་མ་དབོས་ཉ་པའི་ཚེས་གཅིག་ནས་བཅོ་ལྔའི་བར་དུའོ། །ཞེས་གསུངས་པ་
མི་འཐད་པར་ཐལ། ཧོར་ཟླ་བཅུ་གཉིས་པའི་ཚེས་བཅུ་དྲུག་ནས་དང་པོའི་
བཅོ་ལྔའི་བར་གྱི་ཟླ་བ་དེ་ཆོ་འཕྲུལ་གྱི་ཟླ་བར་འཇོག་པའི་ཕྱིར། ཁ་ཅིག །སྤྱིར་
བཏང་ལ་ཧོར་ཟླ་བཅུ་པའི་ཚེས་བཅུ་དྲུག་ནས་ལོ་འགོ་འཛིན་རིགས་ཀྱང༌།
དམིགས་བསལ་ཧོར་ཟླ་བཅུ་པའི་ཡར་ངོའི་ཚེས་གཅིག་ནས་ལོ་འགོ་འཛིན་པ་
ཡིན་ཏེ། དམིགས་བསལ་ལ་ཡར་ངོ་སྔོན་འགྲོ་བྱེད་པའི་ཕྱིར། ཞེས་ཟེར།
མཛོད་ལས། དབྱར་གྱི་ཟླ་བ་གཉིས་པ་ཡི། །ཞེས་སོགས་ཀྱི་དབྱར་དགུན་གྱི་ཉི་
མ་ལྡོག་མཚམས་དུས་འཁོར་ཊིཀ་ཆེན་ལས་གསུངས་པ་ལྟར་ཁས་ལེན་པ་ཡང་
མི་འཐད་དེ། ཤེས་བྱ་ཆོས་ཅན། རྒྱལ་ཟླ་བའི་མར་ངོའི་གསོ་སྦྱོང་བཅུ་བཞི་པ་
དེ་དགུན་སྟོད་ཀྱི་གསོ་སྦྱོང་བཅུ་བཞི་པ་ཡིན་པར་ཐལ། དགེ་ཚུལ་གྱི་ལོ་དྲི་བ་
ལས། རྒྱལ་དང་དབོ་དང་ས་ག་དང་། །ཞེས་གསུངས་པའི་ཕྱིར། འདོད་ན། དེ་
ཆོས་ཅན། ཁྱོད་ཀྱི་དུས་སུ་དགུན་སྟོད་ཀྱི་ཟླ་བ་ཕྱེད་དང་གཉིས་འདས་ཤིང་།
ཕྱེད་སླད་དུ་ལུས་པར་ཐལ་ལོ། །འདོད་ན་སོང་། དེས་ན་ཧོར་ཟླ་པཅུ་པའི་ཚེས་
བཅུ་( ༦༩བ) དྲུག་ནས་ལོ་འགོ་འཛིན་རིགས་བྱས་པ་ལ་ཁོ་ན་རེ། ཡར་ངོ་སྔོན་
འགྲོ་བྱེད་རིགས་པར་ཐལ། ཚེས་བཅུ་དྲུག་ཡོད་པའི་ཕྱིར། གཞུང་དུ། ཚེས་
བཅུ་དྲུག་ལའོ། །དབྱར་ཟླ་འབྲིང་པོ་ཉའི་ཕྱི་དེ་ཉིན་པར་གྱིའོ། །(ཞེས་གསུངས་
པའི་ཕྱིར་། ཟེར་བ་དང༌། ཧོར་ཟླ་ལྔ་པའི་ཚེས་བཅུ་དྲུག་ནས་དྲུག་པའི་བཅོ་
ལྔའི་བར་གྱི་ཟླ་བ་དེ་དབྱར་ཟླ་འབྲིང་པོ་ཡིན་པར་ཐལ། སྐབས་འདིར་ཡར་ངོ་
]
• 150 •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད།
སྔོན་འགྲོ་མི་འཐད་པའི་ཕྱིར། འདོད་ན། དབྱར་ཟླ་འབྲིང་པོ་ལ་ཞག་མི་ཐུབ་
ཀྱི་གསོ་སྦྱོང་འབྱུང་བར་ཐལ་ལོ། །འདོད་ན། རྒྱ་ཆེར་འགྲེལ་ལས། དབྱར་
དགུན་འབྲིང་ཐུབ། སྟོན་དཔྱིད་འབྲིང་མི་ཐུབ་ཅེས་བཤད་པ་མི་འཐད་པར་
ཐལ། དབྱར་ཟླ་འབྲིང་པོ་དང་། དགུན་ཟླ་འབྲིང་པོ་ལ་ཞག་མི་ཐུབ་ཀྱི་གསོ་
སྦྱོང་འབྱུང་བའི་ཕྱིར། ཟེར་ན་ཐལ་འགྱུར་ཕྱི་མ་ལ་ཁྱབ་སྟེ། ལུང་གཉིས་འཇིག་
རྟེན་པ་དང་མཐུན་པའི་ཡར་ངོ་སྔོན་འགྲོའི་རྣམ་གཞག་ཙམ་གྱི་དབང་དུ་་་་་་
མཛད་པའི་ཕྱིར། གཞན་ཡང་། ཁས་བླངས་ནང་འགལ་ཏེ། ཤེས་བྱ་ཆོས་ཅན།
དབྱར་ཉི་ལོག་ནས་དབྱར་ཟླ་གཉིས་པ་སྟོན་ཟླ་ར་བ་འཆར་བའི་བར་དང་།
དགུན་ཉི་ལོག་ནས་དགུན་ཟླ་བཞི་པ་དཔྱིད་ཟླ་ར་བ་འཆར་བའི་བར་ལ་ཞག་་
བདུན་བདུན་ཡོད་ཀྱི་དེ་ལས་ལྷག་པ་མེད་དོ། །ཞེས་ཤེས་པའི་ཕྱིར་དུ། མཛོད་
ལས། དབྱར་གྱི་ཟླ་བ་གཉིས་པ་ཡི། །ཞེས་དང་། །དགུན་རྣམས་ཀྱི་ནི་བཞི་པ་ལ།།
ཐུང་ངུར་འགྱུར་རོ་ཉིན་མོ་ལྡོག །ཅེས་བཤད་པ་མི་འཐད་པར་ཐལ། དབྱར་ཉི་
ལོག་ནས་སྟོན་ཟླ་ར་བ་འཆར་གྱི་བར་ལ་ཞག་ཉི་ཤུ་རྩ་གྲངས་ཡོད་པའི་ཕྱིར།
མ་གྲུབ་ན། དེར་ཐལ། དབྱར་ཉི་དེ་ཧོར་ཟླ་བདུན་པའི་ཚེས་བརྒྱད་ལ་ལྡོག་པ་
གང་ཞིག །ཧོར་ཟླ་བརྒྱད་པའི་ཡར་ངོའི་ཚེས་གཅིག་ནས་སྟོན་ཟླ་ར་བ་ཤར་
བའི་ཕྱིར་ཏེ། ཧོར་ཟླ་བཅུ་པའི་ཡར་ངོའི་ཚེས་གཅིག་ནས་དགུན་ཟླ་ར་བ་ཤར་
བའི་ཕྱིར། རྟགས་སོང་། དེ་ལ་ཁོ་ན་རེ། ཡར་ངོ་སྔོན་འགྲོ་རང་ལུགས་ལ་
འཐད་པར་ཐལ། ར་བ་འབྲིང་པོ་ཐ་ཆུང་གི་རྣམ་གཞག་རང་ལུགས་ལ་ཁས་
ལེན་པ་གང་ཞིག །ར་བ་འབྲིང་པོ་( ༧༠ ན) ཐ་ཆུང་གི་རྣམ་གཞག་བྱེད་པའི་ཚེ་
ཡར་ངོ་སྔོན་འགྲོའི་དབང་དུ་བྱས་པ་ཡིན་པའི་ཕྱིར་ཏེ། གཞི་གསུམ་གྱི་ཆོ་ག་
ལས། སྐར་མའི་དབང་གིས་མར་ངོ་སྔོན་འགྲོ་དང་ར་བ་འབྲིང་པོ་ཐ་ཆུང་གི་
དབང་གིས་ཡར་ངོ་སྔོན་འགྲོ །ཞེས་གསུངས་པའི་ཕྱིར། ཟེར་ན། མ་ཁྱབ་སྟེ། ར་
བ་འབྲིང་པོ་ཐ་ཆུང་གི་རྣམ་གཞག་ཡར་ངོ་སྔོན་འགྲོ་ཁོ་ནའི་དབང་དུ་བྱས་པ་
• 151 •



.
- .
པཎ་ཆེན་བདེ་ལེགས་ཉི་མས་མཛད།
མ་ཡིན་པའི་ཕྱིར་ཏེ། མདོ་ཉི་མའི་སྙིང་པོ་ལས། བདག་གིས་རྒྱུ་སྐར་སྨིན་དྲུག་
བརྗོད། །ཅེས་མར་ངོ་སྔོན་འགྲོ་དང་ར་བ་འབྲིང་པོ་ཐ་ཆུང་གི་རྣམ་གཞག་
གཉིས་ཀ་བསྟན་པའི་ཕྱིར། གཞན་ཡང༌། གསལ་བ་དེར་ཐལ། མཛོད་ལས།
དབྱར་གྱི་ཟླ་བ་གཉིས་པ་ཡི། །ཞེས་སོགས་ཀྱིས་ཀྱང་མར་ངོ་སྔོན་འགྲོ་དང་ར་
བ་འབྲིང་པོ་ཐ་ཆུང་གི་རྣམ་གཞག་གཉིས་ཀ་བསྟན་པའི་ཕྱིར་ཏེ། དེས་མར་ངོ་
སྔོན་འགྲོའི་རྣམ་གཞག་བསྟན་པ་གང་ཞིག །ར་བ་འབྲིང་པོ་ཐ་ཆུང་གི་རྣམ་
གཞག་ཀྱང་བསྟན་པའི་ཕྱིར། དང་པོ་གྲུབ་སྟེ། ཐ་མའི་ཚེས་ད་གུ་ནས་མཚན་
རིང༌། །ཞེས་པའི་ཐ་མ་མར་ངོ་ལ་བཤད་པའི་ཕྱིར། རྟགས་གྲུབ་སྟེ། དེས་དེ་
ལྟར་བསྟན་པའི་མཛོད་འགྲེལ་ལས་གསུངས་པའི་ཕྱིར། གཞན་ཡང༌། དུས་
འཁོར་ཊིཀ་ཆེན་ལས། འདུལ་བའི་སྐབས་སུ་ར་བ་འབྲིང་པོ་ཐ་ཆུང་གི་རྣམ་
གཞག་ཡར་ངོ་སྔོན་འགྲོའི་དབང་དུ་བྱས་པ་ཡང་ཡོད་ལ་མར་ངོ་སྔོན་འགྲོའི་་་
དབང་དུ་བྱས་པ་ཡང་ཡོད་མོད་ཀྱི། མཛོད་འགྲེལ་གྱི་བཤད་པ་འདི་དག་ནི་
མར་ངོ་སྔོན་འགྲོའི་དབང་དུ་བྱས་པ་ཡིན་ལ། ཞེས་གསུངས་པ་མི་འཐད་པར་
ཐལ། ར་བ་འབྲིང་པོ་ཐ་ཆུང་གི་རྣམ་གཞག་བྱེད་པའི་ཚེ་ཡར་ངོ་སྔོན་འགྲོ་
རང་ལུགས་ལ་ཁས་ལེན་རིགས་པའི་ཕྱིར། བུ་སྟོན་ཐམས་ཅད་མཁྱེན་པས་ནི།
དབྱར་ཉི་གང་ལྡོག་སྟོན་ཟླ་ར་བ་དང་། དགུན་ཉི་གང་ལྡོག་དཔྱིད་ཟླ་ར་བར་
བྱས་པའི་དགུན་ཟླ་ར་བ་ལ་ལོ་འགོ་འཛིན། ཞེས་གསུངས། འོ་ན། ཤེས་བྱ་ཆོས་
ཅན། ཧོར་ཟླ་དགུ་པའི་ཚེས་བཅུ་དྲུག་ནས་ལོ་འགོ་འཛིན་རིགས་པར་ཐལ།
ཧོར་ཟླ་བཅུ་གཉིས་པའི་ཚེས་བཅུ་དྲུག་ནས་དང་པོའི་བཅོ་ལྔའི་བར་གྱི་ཟླ་བ་་
དེ་དཔྱིད་ཟླ་ར་བ་ཡིན་པའི་ཕྱིར། །མ་གྲུབ་ན། དེར་ཐལ། དེའི་ནང་དུ་
( ༧༠ བ) དགུན་ཉི་ལྡོག་པ་གང་ཞིག །དགུན་ཉི་གང་ལྡོག་གི་ཟླ་བ་དཔྱིད་ཟླ་ར་
བ་ཡིན་པའི་ཕྱིར། རྟགས་ཁས། ཁ་ཅིག །སྟོན་ཟླ་ཐ་ཆུང་གི་ཚེས་བཅུ་དྲུག་ནས་
ལོ་འགོ་འཛིན། ཞེས་གསུངས། ཤེས་བྱ་ཆོས་ཅན། དེའི་ཚེས་བཅུ་དྲུག་དེ་ཚེས་
• 152 .



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད།
བཅུ་དྲུག་ཡིན་པར་ཐལ། དེ་ཡོད་པའི་ཕྱིར་ཏེ། དེ་ནས་ལོ་འགོ་འཛིན་རིགས་
པའི་ཕྱིར། འདོད་ན། དེ་ཆོས་ཅན། ཚེས་བཅུ་དྲུག་མ་ཡིན་པར་ཐལ། ཚེས་
གཅིག་ཡིན་པའི་ཕྱིར་ཏེ། མགོ་ཟླ་བའི་ཚེས་གཅིག་ཡིན་པའི་ཕྱིར་ཏེ། དེ་ནས་
མགོ་ཟླ་བ་ཤར་བའི་ཕྱིར་ཏེ། དེ་ནས་ལོ་འགོ་འཛིན་རིགས་པའི་ཕྱིར། ཁ་ཅིག །
དགུན་དུས་ལ་སོགས་པའི་དུས་བཞི་ཕན་ཚུན་འགལ། ཞེས་གསུངས། འོ་ན།
ཧོར་ཟླ་དགུ་པའི་ཚེས་བཅུ་དྲུག་ནས་བཅུ་པའི་ཚེས་བཅོ་ལྔའི་བར་གྱི་ཟླ་བ་དེ་
ཆོས་ཅན། དབྱར་གྱི་དུས་མ་ཡིན་པར་ཐལ། སྟོན་གྱི་དུས་ཡིན་པའི་ཕྱིར།
འདོད་ན། དེ་ཡིན་པར་ཐལ། དབྱར་རིང་པོའི་དུས་ཡིན་པའི་ཕྱིར་ཏེ། དབྱར་
རིང་པོའི་དུས་ལ་ཟླ་བ་གསུམ་ལ་ཞག་གཅིག་གིས་མ་ཆོག་པ་ཡོད་པའི་ཕྱིར་ཏེ།
ཐ་མ་ནི་དེས་ཟླ་བ་གསུམ་དུ་མ་ཆོག་པའོ། །ཞེས་གསུངས་པའི་ཕྱིར། གཞན་
ཡང་། སྟོན་ཟླ་ར་བ་ཆོས་ཅན། དབྱར་གྱི་དུས་མ་ཡིན་པར་ཐལ། སྟོན་གྱི་དུས་
ཡིན་པའི་ཕྱིར། ཁྱབ་པ་ཁས། རྟགས་གྲུབ་སྟེ། དེ་ཚ་བའི་དུས་ཡིན་པའི་ཕྱིར།
འདོད་མི་ནུས་ཏེ། ཆར་འབབ་པའི་དུས་ཡིན་པའི་ཕྱིར་ཏེ། དབྱར་གྱི་གོས་རས་
ཆེན་འཆང་བའི་དུས་ཡིན་པའི་ཕྱིར། དེ་ལ་ཁ་ཅིག་དབྱར་དུས་དང་སྟོན་དུས་
འགལ་བར་ཐལ། དུས་བཞི་འགལ་བའི་ཕྱིར་ཟེར་ན་འདིར་མ་ཁྱབ། མ་གྲུབ་ན།
དེར་ཐལ། དུས་བཞི་ཐ་དད་གང་ཞིག །དེ་བཞིའི་གཞི་མཐུན་མེད་པའི་ཕྱིར།
ཟེར། ཁ་ཅིག །དགུན་གྱི་དུས་དང་དབྱར་གྱི་དུས་མི་འགལ་ཞེས་གསུངས། འོ་
ན། དགུན་གྱི་དུས་དང་དཔྱིད་ཀྱི་དུས་མི་འགལ་བར་ཐལ། དམ་བཅའ་འཐད་
པའི་ཕྱིར། འདོད་མི་ནུས་ཏེ། དགུན་དུས་ཡིན་ན། གྲང་བའི་དུས་ཡིན་དགོས།
དཔྱིད་དུས་ཡིན་ན། ཚ་བའི་དུས་ཡིན་དགོས་པ་གང་ཞིག །ཚ་བའི་དུས་དང་
གྲང་བའི་དུས་འགལ་བའི་ཕྱིར། བྱས་པ་( ༧༡ ན）ལ་ཁོ་ན་རེ། འཛམ་བུ་གླིང་
པའི་དགུན་དུས་ཀྱང་ཡིན། སྒྲ་མི་སྙན་པའི་དབྱར་དུས་ཀྱང་ཡིན་པའི་གཞི་
མཐུན་པར་གྱུར་པའི་དུས་ཆོས་ཅན། དབྱར་གྱི་དུས་མ་ཡིན་པར་ཐལ། དགུན་
，153 •



པཎ་ཆེན་བདེ་ལེགས་ཉི་མས་མཛད།
གྱི་དུས་ཡིན་པའི་ཕྱིར། ཁྱབ་པ་ཁས། རྟགས་གསལ་གཉིས་ཀ་གྲུབ་སྟེ། དེ་
འདྲའི་དུས་ཡོད་པའི་ཕྱིར་ཏེ། འཛམ་བུ་གླིང་པའི་དགུན་གྱི་དུས། བ་ལང་སྤྱོད་
པའི་དཔྱིད་ཀྱི་དུས། སྒྲ་མི་སྙན་པའི་དབྱར་གྱི་དུས། ལུས་འཕགས་པོའི་སྟོན་གྱི་
དུས་འབྱུང་བ་དུས་མཉམ་པའི་ཕྱིར་ཏེ། གླིང་བཞིར་དུས་བཞི་ཅིག་ཅར་དུ་
འབྱུང་བའི་དུས་ཤིག་སྲིད་པའི་ཕྱིར། གཞན་ཡང་། ཉིན་དུས་ད་ང་མཚན་དུས་
འགལ་བར་ཐལ། དབྱར་དུས་དང་དགུན་དུས་འགལ་བའི་ཕྱིར་ན། མ་ཁྱབ།
འདོད་ན། འཛམ་བུ་གླིང་པའི་ཉིན་དུས་ཀྱང་ཡིན་སྒྲ་མི་སྙན་ང་འི་མཚན་དུས་
ཀྱང་ཡིན་པའི་གཞི་མཐུན་པའི་དུས་ཆོས་ཅན། དེར་ཐལ། དེའི་ཕྱིར། རྟགས་
གསལ་གཉིས་ཀ་གྲུབ་སྟེ། དེ་འདྲའི་དུས་ཡོད་པའི་ཕྱིར་ཏེ། འཛམ་བུ་གླིང་དུ་
ནམ་ཕྱེད་པའི་དུས། བ་ལང་སྤྱོད་དུ་ཉི་མ་ནུབ་པ། སྒྲ་མི་སྙན་དུ་་ཉི་མ་ཕྱེད་པ་
ལུས་འཕགས་པོར་ཉི་མ་ཤར་བ་རྣམས་དུས་མཉམ་དུ་འབྱུང་ ་བའི་ཕྱིར་ཏེ།
མཛོད་ལས། ནམ་ཕྱེད་ཉི་མ་ནུབ་པ་དང་། །ཉི་མ་ཕྱེད་དང་འཆར་དུས་གཅིག །
ཅེས་གསུངས་པའི་ཕྱིར་ཟེར་ན། ཤེས་བྱ་ཆོས་ཅན། ཉི་མ་ནུབ་པའི་དུས་དང་།
ཉི་མ་མ་ནུབ་པའི་དུས་མི་འགལ་བར་ཐལ། ཉིན་དུས་དང་མཚན་དུས་མི་
འགལ་བའི་ཕྱིར། རྟགས་ཁས། འདོད་ན། རྒྱུ་སྐར་ཤར་བའི་དུས དང་། རྒྱུ་སྐར་
མ་ཤར་བའི་དུས་མི་འགལ་བར་ཐལ་ལོ། །འདོད་ན། ཉིན་མཚན་གྱི་ཆ་ཉེར་
གཉིས་མི་འགལ་བར་ཐལ་ལོ། །རྩ་བར་མ་ཁྱབ་སྟེ། འཛམ་བུ་གླིང་པའི་ཉི་མ་
ནུབ་པའི་དུས་ཀྱང་ཡིན། སྒྲ་མི་སྙན་པའི་ཉི་མ་མ་ནུབ་པའི་དུས་ཀྱང་ཡིན་
པའི་གཞི་མཐུན་པར་གྱུར་པའི་དུས་ཆོས་ཅན། དེར་ཐལ། དེའི་ཕྱིར། རྟགས་
གསལ་གཉིས་ཀ་གྲུབ་སྟེ། དེ་འདྲའི་དུས་ཡོད་པའི་ཕྱིར། ཁྱབ་པ་་འགྲིག །དེར་
ཐལ། འཛམ་བུ་གླིང་པའི་ཉིན་དུས་ཀྱང་ཡིན་སྒྲ་མི་སྙན་པའི་( ༧༡ བ）མཚན་
དུས་ཀྱང་ཡིན་པའི་གཞི་མཐུན་པར་གྱུར་པའི་དུས་ཡོད་པའི་ཕྱིར། ཁ་ཅིག །
གླིང་བཞིར་དུས་བཞི་ཡོངས་སུ་རྫོགས་པ་ཅིག་ཅར་དུ་འབྱུང་སྟེ། འཛམ་བུ་
• 154 •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད།
གླིང་དུ་དབྱར་ཉི་རིང་བ་མཐར་ཐུག་པའི་དུས་སུ་བ་ལང་སྤྱོད་དུ་དཔྱིད་ཉིན་
མཚན་མཉམ་པ་འབྱུང་། སྒྲ་མི་སྙན་དུ་དགུན་ཉི་ཐུང་བ་མཐར་ཐུག་པའི་དུས་
སུ། ལུས་འཕགས་པོར་སྟོན་ཉིན་མཚན་མཉམ་པ་རྣམས་ཅིག་ཅར་དུ་འབྱུང་
བའི་ཕྱིར་ཏེ། དབྱར་རྗེས་ལ་སྟོན། སྟོན་རྗེས་ལ་དགུན། དགུན་རྗེས་ལ་དཔྱིད་
རྣམས་གླིང་བཞིར་ཅིག་ཅར་དུ་གཡས་སྐོར་དུ་འབྱུང་བའི་ཕྱིར། ཞེས་ཟེར་ན།
ཤེས་བྱ་ཆོས་ཅན། དུས་བཞི་ཅིག་ཅར་དུ་འབྱུང་བའི་དུས་སྲིད་པར་ཐལ། གླིང་
བཞིར་དུས་བཞི་ཅིག་ཅར་དུ་འབྱུང་བའི་དུས་སྲིད་པའི་ཕྱིར། འདོད་ན།
དབྱར་དུས་དང་དགུན་དུས་ཅིག་ཅར་དུ་འབྱུང་བའི་དུས་སྲིད་པར་ཐལ་ལོ། །
འདོད་མི་ནུས་ཏེ། དགུན་དུས་དང་དབྱར་དུས་རྒྱུ་འབྲས་ཡིན་པའི་ཕྱིར།
གཞན་ཡང་། སྟོན་རྗེས་ལ་དགུན་འབྱུང་བར་ཐལ། དབྱར་རྗེས་ལ་སྟོན་སོགས་
གཡས་སྐོར་དུ་འབྱུང་བའི་ཕྱིར། རྟགས་ཁས། འདོད་ན། དགུན་དུས་དེ་དུས་
ཀྱི་ཐོག་མ་མ་ཡིན་པར་ཐལ་ལོ། །འདོད་ན། མཛོད་འགྲེལ་ལས། སངས་རྒྱས་པ་
རྣམས་ཀྱི་དུས་ཀྱི་ཐོག་མ་ནི་དགུན་དག་ཡིན་ནོ། །ཞེས་བཤད་པ་མི་འཐད་
པར་ཐལ་ལོ། །ཁ་ཅིག །གླིང་བཞིར་དུས་བཞི་ཅིག་ཅར་ཁོ་ནར་ཡོད་དེ། འཛམ་
བུ་གླིང་དུ་དགུན་ཡོད་པའི་དུས་སུ་གླིང་གཞན་གསུམ་དུའང་དགུན་ཡོད་དེ།
འཛམ་བུ་གླིང་ན་དབྱར་གྱི་དུས་ཡོད་པའི་ཚེ། གླིང་གཞན་གསུམ་དུའང་
དབྱར་གྱི་དུས་ཡོད་པའི་ཕྱིར། ཞེས་ཟེར་ན། ཤེས་བྱ་ཆོས་ཅན། འཛམ་བུ་གླིང་
ན་དབྱར་ཉི་རིང་བ་མཐར་ཐུག་ཡོད་པའི་དུས་སུ་སྒྲ་མི་སྙན་ནའང་དབྱར་ཉི་་
རིང་བ་མཐར་ཐུག་ཡོད་པར་ཐལ། འཛམ་བུ་གླིང་ན་དབྱར་དུས་ཡོད་པའི་
དུས་སུ་སྒྲ་མི་སྙན་ནའང་དབྱར་དུས་ཡོད་པའི་ཕྱིར། རྟགས་ཁས། འདོད་ན།
འཛམ་བུ་གླིང་ན་དབྱར་ཉི་རིང་བ་མཐར་ཐུག་ཡོད་པའི་དུས་སུ་སྒྲ་མི་སྙན་་་་
པའི་མཚན་མོའི་ཆ་ལ་ཡུད་ཙམ་བཅོ་བརྒྱད་ཡོད་པར་ཐལ། དེའི་དུས་སུ་
འཛམ་བུ་གླིང་པའི་( ༧༢ ན）ཉིན་མོའི་ཆ་ལ་ཡུད་ཙམ་བཅོ་བརྒྱད་ཡོད་པ་གང་་
• { 55.



པཎ་ཆེན་བདེ་ལེགས་ཉི་མས་མཛད།
ཞིག་དེ་གཉིས་དུས་མཉམ་པའི་ཕྱིར། དང་པོ་དེར་ཐལ། དེའི་ངུ་ས་སུ་འཛམ་བུ་
གླིང་པའི་དབྱར་ཉི་རིང་བ་མཐར་ཐུག་ཡིན་པའི་ཕྱིར། ཕྱི་མ་མ་གྲུབ་ན། དེར་
ཐལ། ཉི་མའི་དཀྱིལ་འཁོར་འཛམ་བུ་གླིང་ན་གནས་པའི་ཚེ། རི་རབ་ཀྱི་གྲིབ་
མ་སྒྲ་མི་སྙན་དུ་བབས་པ་ལས་སྒྲ་མི་སྙན་པའི་མཚན་མོའི་ཐ་སྙད་བཏགས་་་་
པའི་ཕྱིར། འདོད་ན། འཛམ་བུ་གླིང་ན་དབྱར་ཉི་རིང་བ་མཐར་ཐུག་ཡོད་པའི་
དུས་སྒྲ་མི་སྙན་པའི་ཉིན་མཚན་གྱི་ཆ་ལ་ཡུད་ཙམ་སུམ་ཅུ་སོ་དྲུག་ཡོད་པར་་་་
ཐལ། འདོད་པ་གང་ཞིག །དེའི་དུས་སུ་སྒྲ་མི་སྙན་པའི་ཉིན མོའི་ཆ་ལ་ཡུད་
ཙམ་བཅོ་བརྒྱད་ཡོད་པའི་ཕྱིར། །ཕྱི་མ་མ་གྲུབ་ན་སོང་། དེར་ཐལ། དེའི་དུས་
སུ་སྒྲ་མི་སྙན་ན་དབྱར་ཉི་རིང་བ་མཐར་ཐུག་ཡོད་པའི་ཕྱིར། རྟགས་ཁས། རྩ་
བར་འདོད་ན། དེ་མེད་པར་ཐལ། ཡུད་ཙམ་སུམ་ཅུ་ལ་ཉིན་ཞག་གཅིག་ཏུ་
བྱེད་པའི་ཕྱིར་ཏེ། མཛོད་ལས། ཡུད་ཙམ་ཉིན་ཞག་ཟླ་གསུམ་ནི། །གོང་ནས་
གོང་དུ་སུམ་ཅུར་འགྱུར། །ཞེས་གསུངས་པའི་ཕྱིར། དེ་བཞིན་དུ། འཛམ་
བུ་གླིང་དུ་དགུན་ཉི་ཐུང་བ་མཐར་ཐུག་ཡོད་པའི་དུས་སུ་སྒྲ་མི་སྙན་ནའང་དེ་
ལྟར་ཡོད་པར་ཐལ། འཛམ་བུ་གླིང་ན་དགུན་ཉི་ཡོད་པའི་དུས་སུ་སྒྲ་མི་སྙན་
ནའང་དགུན་ཉི་ཡོད་པའི་ཕྱིར། རྟགས་ཁས། འདོད་ན། དེའི་དུས་སུ་སྒྲ་མི་
སྙན་པའི་མཚན་མོའི་ཆ་ལ་ཡུད་ཙམ་བཅུ་གཉིས་ལས་མེད་པར་ཐལ། འཛམ་
བུ་གླིང་པའི་ཉིན་མོའི་ཆ་ལ་ཡུད་ཙམ་བཅུ་གཉིས་ལས་མེད་པ་གང་ཞིག །དེ་
གཉིས་དུས་མཉམ་ཡིན་པའི་ཕྱིར། རྟགས་གསལ་གཉིས་ཀ་གོང་དང་འདྲ། རྩ་
བར་འདོད་ན། དེའི་དུས་སུ་སྒྲ་མི་སྙན་པའི་ཉིན་ཞག་གཅིག་ལ་ཡུད་ཙམ་ཉེར་
བཞི་ལས་མེད་པར་ཐལ། འདོད་པ་གང་ཞིག །དེའི་དུས་སུ་སྒྲ་མི་སྙན་པའི་
ཉིན་མོའི་ཆ་ལ་ཡུད་ཙམ་བཅུ་གཉིས་ལས་མེད་པའི་ཕྱིར་ཏེ། དེའི་དུས་སུ་སྒྲ་
མི་སྙན་ན་དགུན་ཉི་ཐུང་བ་མཐར་ཐུག་ཡོད་པའི་ཕྱིར། རྟགས ་ཁས། རྩ་བར་
( ༧༢ བ) འདོད་ན། དེ་མ་ཡིན་པར་ཐལ། ཡུད་ཙམ་སུམ་ཅུ་ལ་ཉིན་ཞག་གཅིག་
• །56.



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད།
ཏུ་བྱེད་པའི་ཕྱིར། ཁོ་ན་རེ། འཛམ་བུ་གླིང་ན་དགུན་གྱི་དུས་ཡོད་པའི་དུས་
སུ་གླིང་གཞན་གསུམ་ནའང་དགུན་གྱི་དུས་ཡོད་པར་ཐལ། འཛམ་བུ་གླིང་
ན་དགུན་ཟླ་ར་བ་ཡོད་པའི་དུས་སུ་གླིང་གཞན་གསུམ་ནའང་དགུན་ཟླ་ར་བ་
ཡོད་པའི་ཕྱིར་ཏེ། འཛམ་བུ་གླིང་ན་མགོ་ཟླ་བ་ཡོད་པའི་དུས་སུ་གླིང་གཞན་
གསུམ་ནའང་མགོ་ཟླ་བ་ཡོད་པའི་ཕྱིར། གཞན་ཡང་། འཛམ་བུ་གླིང་ན་དབྱར་
ཡོད་པའི་དུས་སུ་གླིང་གཞན་གསུམ་ནའང་དབྱར་ཡོད་པར་ཐལ། འཛམ་བུ་
གླིང་ན་ཉི་མ་བྱང་བགྲོད་མཐར་ཐུག་ཡོད་པའི་དུས་སུ་ལུས་འཕགས་པོར་་་་་་
ཡང་ཉི་མ་བྱང་བགྲོད་མཐར་ཐུག་ཡོད། བ་ལང་སྤྱོད་ནའང་ཉི་མ་བྱང་བགྲོད་
མཐར་ཐུག་ཡོད་པའི་ཕྱིར། དང་པོ་གྲུབ་སྟེ། འཛམ་བུ་གླིང་ན་ཉི་མ་བྱང་
བགྲོད་མཐར་ཐུག་ཡོད་པའི་དུས་སུ་ཉི་མ་བྱང་བགྲོད་མཐར་ཐུག་ནས་ཤར་་་་་
ཏེ། བྱང་བགྲོད་མཐར་ཐུག་ཏུ་ནུབ་པར་འགྱུར་བ་གང་ཞིག །ལུས་འཕགས་
པོར་ཉི་མ་ཕྱེད་པ་དང་འཛམ་བུ་གླིང་དུ་ཉི་མ་ཤར་བ་དུས་མཉམ་པའི་ཕྱིར།
རྩ་རྟགས་གཉིས་པ་གྲུབ་སྟེ། འཛམ་བུ་གླིང་ན་ཉི་མ་བྱང་བགྲོད་མཐར་ཐུག་
ནས་ཤར་ནས། བྱང་འགྱོད་མཐར་ཐུག་ཏུ་ནུབ་པར་འགྱུར་བ་གང་ཞིག །
འཛམ་བུ་གླིང་དུ་ཉི་མ་ཕྱེད་པ་དང་། བ་ལང་སྤྱོད་དུ་ཉི་མ་ཤར་བ་དུས་མཉམ་
པའི་ཕྱིར་ཏེ། མཛོད་ལས། ནམ་ཕྱེད་ཉི་མ་ནུབ་པ་དང༌། །ཉི་མ་ཕྱེད་དང་
འཆར་དུས་གཅིག །ཅེས་གསུངས་པའི་ཕྱིར་ཟེར་ན། ཐལ་འགྱུར་དང་པོའི་
ཐལ་འགྱུར་ཕྱི་མ་ལ་མ་ཁྱབ་སྟེ། མགོ་ཟླ་བ་ལ་དགུན་ཟླ་ར་བར་འཇོག་པ།
འཛམ་བུ་གླིང་བའི་དབང་དུ་བྱས་པ་ཡིན་གྱི། གླིང་གཞན་གསུམ་དུ་མགོ་ཟླ་བ་
ལ་དགུན་ཟླ་ར་བར་མི་འཇོག་པའི་ཕྱིར་ཏེ། བ་ལང་སྤྱོད་དུ་མགོའི་ཟླ་བ་ལ་
དཔྱིད་ཟླ་ར་བ། སྒྲ་མི་སྙན་དུ་མགོ་ཟླ་བ་ལ་དབྱར་ཟླ་ར་བ། ལུས་འཕགས་པོར་
མགོ་ཟླ་བ་ལ་སྟོན་ཟླ་ར་བར་འཇོག་པའི་ཕྱིར། དཔེར་ན། འཛམ་བུ་གླིང་དུ་
ཚེས་བཅོ་བརྒྱད་ཡོད་པའི་དུས་སུ་སྒྲ་མི་སྙན་དུ་ཚེས་བཅུ་དྲུག་ཡོད་པ་བཞིན་
• 157 •



པཎ་ཆེན་བདེ་ལེགས་ཉི་མས་མཛད།
( ༧༣ ན）ནོ། །དེ་ལ་ཁོ་ན་རེ། མགོ་ཟླ་བ་ནས་དགུན་ཟླ་ར་བ་ཤར་བར་འཇོག་མི་
རིགས་པར་ཐལ། མགོ་ཟླ་བ་ཡིན་ན། དགུན་ཟླ་ར་བ་ཡིན་པས་མ་ཁྱབ་པའི་
ཕྱིར། མ་གྲུབ་ན། འཛམ་བུ་གླིང་ན་དགུན་ཟླ་ར་བ་ཡོད་པའི་དུས་སུ་གླིང་
གཞན་གསུམ་དུ་དགུན་ཟླ་ར་བ་ཡོད་པར་ཐལ། འཛམ་བུ་གླིང་ན་མགོ་ཟླ་བ་
ཡོད་པའི་དུས་ན་གླིང་གཞན་གསུམ་ནའང་མགོ་ཟླ་བ་ཡོད་པ་གང་ཞིག །མ་
གྲུབ་པ་དེའི་ཕྱིར། ཞེ་ན་རྩ་བར་མ་ཁྱབ་བོ། །ཐལ་འགྱུར་ཕྱི་མའི་ལན་འོག་ཏུ་
འདེབས། །རང་ལུགས་ནི། འཛམ་བུ་གླིང་ན་དགུན་ཉི་ཐུང་བ་མཐར་ཐུག་ཡོད་
པའི་དུས་བ་ལང་སྤྱོད་ན་དཔྱིད་ཉིན་མཚན་མཉམ་པ། སྒྲ་མི་སྙན་ན་དབྱར་
ཉི་རིང་བ་མཐར་ཐུག་ཡོད་པའི་དུས་སུ་ལུས་འཕགས་པོར་སྟོན་ཉིན་མཚན་་་་་
མཉམ་པ་ཡོད་དོ། །དེ་ལ་ཁོ་ན་རེ། འཛམ་བུ་གླིང་ན་དགུན་ཉི ཐུང་བ་ན་ཐར་
ཐུག་ཡོད་པའི་དུས་སུ་ལུས་འཕགས་པོར་ཉིན་མོའི་ཆ་ལ་ཡུད་ཙམ་བཅོ་ལྔ་་་་་
ལས་མེད་པར་ཐལ། དེའི་དུས་སུ་ལུས་འཕགས་པོར་སྟོན་ཉིན་མཚན་མ་ཉམ་
པ་ཡོད་པའི་ཕྱིར། རྟགས་ཁས། འདོད་ན། དེའི་དུས་སུ་ལུས་འཕགས་པོའི་སྔ་
དྲོའི་ཆ་ལ་ཡུད་ཙམ་ཕྱེད་བརྒྱད་ལས་མེད་པར་ཐལ་ལོ། །འདོད་ན། དེའི་དུས་
སུ་སྒྲ་མི་སྙན་པའི་ ཕྱི་དྲོའི་ཆ་ལ་ཡུད་ཙམ་ཕྱེད་བརྒྱད་ལས་མེད་པར་ཐལ།
འདོད་པ་གང་ཞིག །ལུས་འཕགས་པོའི་སྔ་དྲོའི་ཆ་དང༌། སྒྲ་མི་སྙན་པའི་ཕྱི་
དྲོའི་ཆ་གཉིས་ཡུན་མཉམ་པའི་ཕྱིར། ཕྱི་མ་དེར་ཐལ། སྒྲ་མི་སྙན་པའི་ཉི་མ་
ཕྱེད་པ་དང་ལུས་འཕགས་པོའི་ཉི་མ་ཤར་བ་དུས་མཉམ་པའི་ཕྱིར་ཏེ། སྒྲ་མི་
སྙན་པའི་ཉི་མ་ནུབ་པ་དང་ལུས་འཕགས་པོའི་ཉི་མ་ཕྱེད་པ་དུས་མཉམ་པའི་་
ཕྱིར་ན་འདིར་མ་ཁྱབ། རྟགས་གཉིས་ཀ་གྲུབ་སྟེ། ནམ་ཕྱེད་ཉི་མ་ནུབ་པ་དང་།
ཉི་མ་ཕྱེད་དང་འཆར་དུས་གཅིག་པ་དེ་དུས་ཐམས་ཅད་དུ་འབྱུང་བའི་ཕྱིར།
རྩ་བར་འདོད་ན། དེ་མ་ཡིན་པར་ཐལ། དེའི་ཚེ་སྒྲ་མི་སྙན་པའི་ཕྱི་དྲོའི་ཆ་
ལ་ཡུད་ཙམ་དགུ་ཡོད་པའི་ཕྱིར་ཏེ། དེའི་ཚེ་སྒྲ་མི་སྙན་དུ་དབྱར་ཉི་རིང་བ་
，158 •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད།
མཐར་ཐུག་ཡོད་པའི་ཕྱིར། དེ་བཞིན་དུ་འཛམ་བུ་གླིང་དུ་དགུན་ཉི་ཐུང་
་ ༧༣ བ)བ་མཐར་ཐུག་ཡོད་པའི་དུས་སུ་འཛམ་བུ་གླིང་པའི་སྔ་དྲོའི་ཆ་དང་ཕྱི་
དྲོའི་ཆ་ལ་ཡུད་ཙམ་དྲུག་དྲུག་ལས་མེད་པར་ཐལ། དེའི་དུས་སུ་དེའི་ཉིན་མོའི་
ཆ་ལ་ཡུད་ཙམ་བཅུ་གཉིས་ལས་མེད་པའི་ཕྱིར། འདོད་ན། དེའི་དུས་སུ་ལུས་
འཕགས་པོའི་ཕྱི་དྲོའི་ཆ་དང༌། བ་ལང་སྤྱོད་ཀྱི་སྔ་དྲོའི་ཆ་ལ་ཡུད་ཙམ་དྲུག་
དྲུག་ལས་མེད་པར་ཐལ། འདོད་པ་གང་ཞིག །འཛམ་བུ་གླིང་པའི་སྔ་དྲོའི་ཆ་
དང་། ལུས་འཕགས་པོའི་ཕྱི་དྲོའི་ཆ་དུས་ཡུན་མཉམ། འཛམ་བུ་གླིང་པའི་ཕྱི་
དྲོ་དང་བ་ལང་སྤྱོད་པའི་སྔ་དྲོ་གཉིས་དུས་ཡུན་མཉམ་པའི་ཕྱིར། རྟགས་དང་
པོ་དེར་ཐལ། ལུས་འཕགས་པོར་ཉི་མ་ཕྱེད་པ་དང་འཛམ་བུ་གླིང་དུ་ཉི་མ་
ཤར་བ་དུས་མཉམ་པའི་ཕྱིར་ན་མ་ཁྱབ། རྟགས་ཕྱི་མ་རིགས་འགྲེ་ཞེ་ན། ཁོ་
བོའི་དམ་བཅའ་ལ་ཐལ་འགྱུར་དེ་རྣམས་གནོད་བྱེད་དུ་མི་འཇུག་སྟེ། ཉི་མ་
ཕྱེད་པའི་དོན་ནི། ཉི་མའི་དཀྱིལ་འཁོར་ཤར་ནུབ་ཀྱི་ནམ་མཁའི་དཀྱིལ་དྲང་
ཐད་དུ་སླེབས་པ་ལ་བྱེད་པ་ཡིན་གྱི། སྔ་དྲོ་དང་ཕྱི་དྲོའི་ཡུད་ཙམ་གྱི་གྲངས་
མཉམ་པ་ལ་མི་བྱེད་པའི་ཕྱིར། ཁོ་ན་རེ། གླིང་བཞིར་དུས་བཞི་ཅིག་ཅར་ཁོ་
ནར་འབྱུང་བར་ཐལ། ཉི་མ་བྱང་འགྲོད་མཐར་ཐུག་པའི་ཕྱི་དེ་ཉིན་བར་ནས་
ལྷོ་ལ་རྒྱ་ཇེ་ཆེར་སོང་སྟེ། རྒྱ་མཚོའི་དཀྱིལ་དྲང་ཐད་དུ་སླེབས་པའི་ཚེ་གླིང་
བཞི་གར་སྟོན་ཉིན་མཚན་མཉམ། དེ་ནས་ཀྱང་རྒྱ་ཇེ་ཆེར་སོང་ནས་ལྷོ་བགྲོད་
མཐར་ཐུག་པའི་ཚེ་གླིང་བཞི་གར་དགུན་ཉི་ལྡོག །དེའི་ཕྱི་དེ་ཉིན་བར་ནས་
བཟུང་སྟེ་བྱང་བགྲོད་ལ་རྒྱ་ཇེ་ཆུང་དུ་སོང་སྟེ་རྒྱ་མཚོའི་དཀྱིལ་དྲང་ཐད་དུ་་་་
སླེབས་པའི་ཚེ་གླིང་བཞི་གར་དཔྱིད་ཉིན་མཚན་མཉམ། དེ་ནས་ཀྱང་རྒྱ་ཇེ་
ཆུང་ལ་སོང་ནས་བྱང་བགྲོད་མཐར་ཐུག་པའི་ཚེ་གླིང་བཞི་གར་དབྱར་ཉི་་་་་་
ལྡོག་པའི་ཕྱིར་ཏེ། གསེར་འོད་དམ་པ་ལས། ཁམས་ཀྱི་སྤྲུལ་རྣམས་བཞི་པོ་འདི་
དག་ནི། །གཉིས་ནི་སྟེང་འགྲོ་གཉིས་ནི་ཐུར་དུ་འགྲོ། །ཞེས་གསུངས་པའི་ཕྱིར།
，159 .



པཎ་ཆེན་བདེ་ལེགས་ཉི་མས་མཛད།
ཞེ་ན། འཛམ་བུ་གླིང་ན་དབྱར་ཉི་རིང་བ་མཐར་ཐུག་ཡོད་པའི་ཚེ་སྒྲ་མི་སྙན་
པ་འི་ཉིན་མོའི་ཆ་ལ་ཡུད་ཙམ་བཅོ་བརྒྱད་ཡོད་པར་ཐལ། དེའི་ཚེ་སྒྲ་མི་སྙན་
ནའང་དབྱར་ཉི་རིང་བ་མཐར་ཐུག་ཡོད་( ༧༤ན）པའི་ཕྱིར། རྟགས་ཁས་
འདོད་ན། དེ་མེད་པར་ཐལ། དེའི་ཚེ་འཛམ་བུ་གླིང་པའི་ཉིན་མོའི་ཆ་ལ་ཡུད་
ཙམ་བཅུ་གཉིས་ཀྱི་ཡུན་ལ་ཉི་མ་སླར་འཛམ་བུ་གླིང་དུ་འཁོར་བའི་ཕྱིར་ཏེ།
དེའི་དུས་སུ་འཛམ་བུ་གླིང་དུ་མཚན་མོའི་འགོ་རྩོམ་པ་ནས་ཡུད་ཙམ་བཅུ་་་་་
གཉིས་འདས་པའི་ཚེ་འཛམ་བུ་གླིང་དུ་ནམ་ལངས་དགོས་པའི་ཕྱིར། ཡང་ཁོ་
ན་རེ། འཛམ་བུ་གླིང་ན་དབྱར་ཡོད་པའི་དུས་སུ་གླིང་གཞན་གསུམ་ནའང་
དབྱར་ཡོད་པར་ཐལ། དེའི་དུས་སུམ་ཅུ་རྩ་གསུམ་ན་དབྱར་ཡོད་པའི་ཕྱིར། །
དེར་ཐལ། བཅོམ་ལྡན་འདས་ཀྱིས་སུམ་ཅུ་རྩ་གསུམ་དུ་དཔྱར་སྔ་མ་ཟླ་བ་
གསུམ་ཞལ་གྱིས་བཞེས་པའི་ཕྱིར། ཞེས་ཟེར་ན། མི་མཚུངས་ཏེ། གླིང་བཞིར་
དབྱར་དགུན་གྱི་ཁྱད་པར་ཉི་མའི་བགྲོད་པའི་དབང་གིས་ཡིན་གྱི། སུམ་ཅུ་རྩ་
གསུམ་ན་དབྱར་དགུན་གྱི་ཁྱད་པར་ཉི་མའི་བགྲོད་པ་ལ་མི་ལྟོས་པའི་ཕྱིར།
དང་པོ་གྲུབ་སྟེ། མཛོད་ལས། ཉི་མ་ལྷོ་བྱང་འགྲོ་ཚེའོ། །ཞེས་གསུངས་པའི་ཕྱིར།
ཕྱི་མ་གྲུབ་སྟེ། དེ་ན་ཉི་མའི་བགྲོད་པ་མེད་པའི་ཕྱིར། ཁ་ཅིག །འཛམ་བུ་གླིང་
ན་དགུན་ཉི་ཐུང་བ་མཐར་ཐུག་ཡོད་པའི་དུས་སུ་ནུབ་ཏུ་དཔྱིད་ཉིན་མཚན་་་་
མཉམ་པ་དང༌། བྱང་དུ་དགུན་ཉི་ཐུང་བ་མཐར་ཐུག་ཡོད་པའི་དུས་སུ་ལུས་
འཕགས་པོར་སྟོན་ཉིན་མཚན་མཉམ་པ་རྣམས་ཅིག་ཅར་དུ་ཡོད་དེ། རྨ་བྱ་
ཆེན་མོའི་མདོ་ལས། མཚོན་ཆའི་འཁོར་ལོ་བཞིན་དུ་འཁོར། ཞེས་གསུངས་
པའི་ཕྱིར། གླིང་བཞིའི་དབྱར་དགུན་གྱི་ཁྱད་པར་ཡང་ཉི་མའི་བགྲོད་པའི་
དབང་གིས་ཡིན་པའི་ཕྱིར། དེས་ན་འདི་ལ་དུས་བཞི་ལྕགས་སྒྲོག་མ་ཞེས་བྱ་
ཞེས་ཟེར། དེ་ཡང་མི་འཐད་དེ་འཛམ་བུ་གླིང་ན་དགུན་ཉི་ཐུང་བ་མཐར་ཐུག་
ཡོད་པའི་དུས་སྒྲ་མི་སྙན་ནའང་དེ་ཡོད་ན་དེའི་ཚེ་སྒྲ་མི་སྙན་པའི་ཉིན་ཞག་་་
， 1 60 •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད།
གཅིག་ལ་ཡུད་ཙམ་ཉེར་བཞི་ལས་མེད་པར་ཐལ་བ་དང༌། ཡུད་ཙམ་སུམ་ཅུ་
རྩ་དྲུག་ཡོད་པར་ཐལ་བ་སོགས་སྔར་བཤད་པའི་རིགས་པས་ཁེགས་པའི་ཕྱིར།
ཁ་ཅིག །ནམ་ཕྱེད་ཉི་མ་ནུབ་པ་དང༌། །ཉི་མ་ཕྱེད་དང་འཆར་དུས་གཅིག་པ་
དེ་དུས་ཐམས་ཅད་དུ་( ༧༤བ）མི་འབྱུང་བར་ཐལ། དུས་ཁྱད་པར་བ་ཞིག་གི་
ཚེ་བྱུང་ཞིང་དེ་ཡང་འཛམ་བུ་གླིང་ན་ཉི་མ་ལྷོ་བགྲོད་མཐར་ཐུག་པ་ཡོད་པའི་
ཚེ་བ་ལང་སྤྱོད་དུ་སྟོན་ཉིན་མཚན་མཉམ། སྒྲ་མི་སྙན་དུ་དབྱར་ཉི་རིང་བ་
མཐར་ཐུག་པ། ལུས་འཕགས་པོར་དཔྱིད་ཉིན་མཚན་མཉམ་པ་རྣམས་ཅིག་
ཅར་དུ་འབྱུང་བའི་དུས་ཤིག་སྲིད་ལ། དེ་ལྟ་བུའི་དུས་དེ་དག་གི་ཚེ་ལུས་
འཕགས་པོའི་སྔ་དྲོ་དང་ཕྱི་དྲོའི་ཆ་ལ་ཡུད་ཙམ་ཕྱེད་དང་བརྒྱད་བརྒྱད་ཡོད་་་
པའི་སྔ་དྲོའི་ཆའི་ཕྱེད་དང་བརྒྱད་དང་ཕྱི་དྲོའི་ཆ་ལ་ཡུད་ཙམ་ཕྱེད་དང་་་་
གཉིས་འདས་པའི་དུས་སུ་སྒྲ་མི་སྙན་དུ་ཉི་མ་ནུབ་པ་དང་། འཛམ་བུ་གླིང་དུ་
ཉི་མ་ཤར་བ་རྣམས་དུས་མཉམ་ཡང་། ཤར་ནུབ་གཉིས་ཀྱི་ཉིན་མཚན་ཕྱེད་པ་
ལས་ཡུད་ཙམ་ཕྱེད་དང་གཉིས་འདས་པས། དེའི་ཚེ་སྒྲ་མི་སྙན་དུ་ཉི་མ་ནུབ་
པ་དང༌། ཤར་ནུབ་གཉིས་སུ་ཉིན་མཚན་ཕྱེད་པ་དུས་མཉམ་ལ། དེ་ནས་ཡུད་
ཙམ་དྲུག་འདས་པའི་དུས་སུ། ནམ་ཕྱེད་ཉི་མ་ནུབ་པ་དང༌། ཉི་མ་ཕྱེད་དང་
འཆར་དུས་གཅིག་པ་དེ་འབྱུང་བ་ཡིན་ཏེ། དེའི་ཚེ་སྒྲ་མི་སྙན་དུ་ནམ་ཕྱེད་པ།
ལུས་འཕགས་པོར་ཉི་མ་ནུབ་པ། འཛམ་བུ་གླིང་དུ་ཉི་མ་ཕྱེད་པ། བ་ལང་སྤྱོད་
དུ་ཉི་མ་ཤར་བ་རྣམས་དུས་མཉམ་པའི་ཕྱིར། ཡང་དེ་ནས་ཡུད་ཙམ་དྲུག་
འདས་པའི་དུས་སུ་འཛམ་བུ་གླིང་དུ་ཉི་མ་ནུབ་པ། སྒྲ་མི་སྙན་དུ་ཉི་མ་ཤར་བ་
དུས་མཉམ་ཡང་། ཤར་ནུབ་གཉིས་ཀྱི་ཉི་མ་ཕྱེད་པ་ལ་ཡུད་ཙམ་ཕྱེད་དང་
གཉིས་མ་སླེབས་པས་དེའི་ཚེ་འཛམ་བུ་གླིང་དུ་ཉི་མ་ནུབ་པ། ཤར་ནུབ་གཉིས་
ཀྱི་ཉིན་མཚན་ཕྱེད་པ་དུས་མི་མཉམ་ལ། དེ་ནས་ཡུད་ཙམ་ཕྱེད་དང་གཉིས་
འདས་པ་ན་ཤར་ནུབ་ཀྱི་ཉིན་མཚན་ཕྱེད་པ་འབྱུང་ཞིང་། དེ་ནས་ཀྱང་ཡུད་
• 161 •



པཎ་ཆེན་བདེ་ལེགས་ཉི་མས་མཛད།
ཙམ་ཕྱེད་དང་བརྒྱད་འདས་པའི་དུས་སུ་ནམ་ཕྱེད་ཉི་མ་ནུབ་པ་དང་ཉི་མ་་་་
ཕྱེད་དང་འཆར་དུས་གཅིག་པ་དེ་འབྱུང་སྟེ། དེའི་ཚེ་འཛམ་བུ་གླིང་ན་ནམ་
ཕྱེད་པ། བ་ལང་སྤྱོད་ན་ཉི་མ་ནུབ་པ། སྒྲ་མི་སྙན་དུ་ཉི་མ་ཕྱེད་པ། ལུས་
འཕགས་པོར་ཉི་མ་ཤར་བ་རྣམས་དུས་མཉམ་པའི་ཕྱིར། དེས་ན་ལོ་གཅིག་
ལ་ནམ་ཕྱེད་ཉི་མ་ནུབ་པ་དང་ཉི་མ་ཕྱེད་དང་འཆར་དུས་གཅིག་པའི་ཚུལ་་་་་
དངོས་ལན་གཉིས་ཉིན་མཚན་ཕྱེད་པའི་ཚུལ་གཉིས་གཉིས་འབྱུང་( ༧༥ ན)བ་་་
ཡིན་ཏེ། དེ་ལྟར་དུ་ལུང་རིགས་གཉིས་ཀས་གྲུབ་པའི་ཕྱིར། ཞེས་གསུངས། འོ་
ན་ཤེས་བྱ་ཆོས་ཅན། ནམ་ཕྱེད་ཉི་མ་ནུབ་པ་དང་། །ཉི་མ་བྱེད་དང་འཆར་
དུས་གཅིག །ཅེས་པའི་གཞུང་འདི་སྤྱིར་གླིང་བཞིར་ཉི་མས་བྱ་བ་བྱེད་པའི་
ཚུལ་འཆད་པའི་གཞུང་མ་ཡིན་པར་ཐལ། གཞུང་འདིས་གླིང་བཞི་གར་ནམ་
ཕྱེད་ཉི་མ་ནུབ་པ་དང་ཉི་མ་ཕྱེད་དང་འཆར་དུས་གཅིག་པ་དེ་སྲིད་པར་སྟོན་
པ་ཙམ་ཡིན་གྱི། དེ་ལྟ་བུ་དེ་གླིང་བཞིར་ཉིན་ཞག་རེ་ལ་ལན་རེ་འབྱུང་བར་མ་
བསྟན་པའི་ཕྱིར། འདོད་ན། ཉི་མ་ལྷོ་བྱང་འགྲོ་ཚེའོ། །ཞེས་པའི་གཞུང་ འདི་
ཡང་སྤྱིར་ཉི་མས་གླིང་བཞིར་བྱ་བ་བྱེད་ཚུལ་འཆད་པའི་གཞུང་མ་ཡིན་པར་་་
ཐལ་ལོ། །འདོད་ན། ལོ་གཅིག་ལ་ནམ་ཕྱེད་ཉི་མ་ནུབ་པ་དང༌། ཉི་མ་ཕྱེད་དང་
འཆར་དུས་གཅིག་པའི་ཚུལ་དེ་ལན་གཉིས་འབྱུང་བ་མ་ཡིན་པར་ཐལ། ཁྱེད་
རང་ལྟར་ན་ཡང་ལོ་གཅིག་ལ་གླིང་བཞིར་དེ་ལྟ་བུ་ལན་ཅིག་འབྱུང་བར་ཁས་་
ལེན་དགོས་ཏེ། ལོ་གཅིག་ལ་གླིང་བཞི་པོ་རེ་རེར་ཉི་མ་ལྷོ་བགྲོད་མཐར་ཐུག་
རེ་རེ་འབྱུང་བ་གང་ཞིག །གླིང་བཞི་པོ་གང་རུང་གཅིག་ཏུ་ཉི་མ་ལྷོ་བགྲོད་
མཐར་ཐུག་ཡོད་པའི་དུས་སུ་སྔར་ལྟར་བརྩིས་པས་དེ་ལྟ་བུ་ལན་་རེ་རེ་འབྱུང་
བའི་ཕྱིར། གཞན་ཡང་དེ་མི་འཐད་དེ། ནམ་ཕྱེད་ཉི་མ་ནུབ་པ་དང་། ཉི་མ་
ཕྱེད་དང་འཆར་དུས་གཅིག་པའི་ཚུལ་ཉིན་རེ་ལ་ལན་རེ་འབྱུང་བའི་ཕྱིར་ཏེ།
སྒྲ་མི་སྙན་དུ་ཉི་མ་ནུབ་པ་དང༌། འཛམ་བུ་གླིང་དུ་ཉི་མ་ཤར་བ་གཉིས་རྣམ་
• 1 62 .



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད།
པ་ཐམས་ཅད་དུ་དུས་མཉམ་པའི་ཕྱིར་ཏེ། སྒྲ་མི་སྙན་དུ་ནམ་ཕྱེད་པ་དང་
འཛམ་བུ་གླིང་དུ་ཉི་མ་ཕྱེད་པ་གཉིས་རྣམ་པ་ཐམས་ཅད་དུ་དུས་མཉམ་པའི་་
ཕྱིར། སྒྲ་མི་སྙན་པའི་མཚན་མོ་དང༌། འཛམ་བུ་གླིང་པའི་ཉིན་མོ་རྣམ་པ་
ཐམས་ཅད་དུ་དུས་མཉམ་པའི་ཕྱིར་ཏེ། འཛམ་བུ་གླིང་དུཉི་མ་ལྷོ་བགྲོད་
མཐར་ཐུག་པ་ཡོད་པའི་དུས་སུ་སྒྲ་མི་སྙན་དུ་ཉི་མ་བྱང་བགྲོད་མཐར་ཐུག་་་་
ཡོད་པའི་ཕྱིར། དེས་ན་ཉི་མའི་དཀྱིལ་འཁོར་འཛམ་བུ་གླིང་དུ་གནས་པའི་
ཚེ་རི་རབ་ཀྱི་གྲིབ་མ་སྒྲ་མི་སྙན་དུ་བབས་པ་ལས་སྒྲ་མི་སྙན་པའི་མཚན་མོར་་་
འཇོག་བྱས་པ་( ༧༥ བ）ལ། ཁོ་ན་རེ། རི་རབ་ཀྱིས་ཉི་མའི་འོད་ཟེར་སྒྲིབ་ནུས་
པར་ཐལ། དམ་བཅའ་དེའི་ཕྱིར། འདོད་མི་ནུས་ཏེ། རི་རབ་དེ་རིན་པོ་ཆེ་ཤིན་
ཏུ་དྭངས་པ་ལས་གྲུབ་པ་གང་ཞིག །རི་རབ་ལས་མི་དྭངས་པའི་སྒྲ་གཅན་གྱི་
ལྟོ་བས་ཀྱང་ཉི་མའི་འོད་ཟེར་སྒྲིབ་མི་ནུས་པའི་ཕྱིར་ན་འདིར་མ་ཁྱབ། དེར་
ཐལ། ཉི་མ་གཟའ་འཛིན་གྱི་དུས་སུ་སྒྲ་གཅན་གྱི་ལྟོ་བས་སྒྲིབ་མི་ནུས་ལ་
གདོང་འཇུག་གང་རུང་གིས་སྒྲིབ་པར་བྱེད་པ་ཡིན་པའི་ཕྱིར། གཞན་ཡང༌། ཉི་
མ་ལྷོ་བགྲོད་མཐར་ཐུག་པའི་ཚེ་ལྷོ་བགྲོད་མཐར་ཐུག་ཏུ་ནུབ་སྟེ་མ་མཐོང་བ་
དང༌། བྱང་བགྲོད་མཐར་ཐུག་པའི་ཚེ་བྱང་བགྲོད་མཐར་ཐུག་ཏུ་ནུབ་སྟེ་མ་
མཐོང་བ་དེ་རི་རབ་ཀྱིས་བསྒྲིབས་པའི་དབང་གིས་མ་མཐོང་བ་ཡིན་པར་་་་་
ཐལ། རི་རབ་ཀྱིས་ཉི་མ་སྒྲིབ་ནུས་པའི་ཕྱིར། རྟགས་ཁས། འདོད་ན། ཉི་མ་ལྷོ་
བགྲོད་མཐར་ཐུག་པའི་ཚེ་རི་རབ་རྒྱ་ཆེར་སོང་ཞིང་། བྱང་བགྲོད་མཐར་ཐུག་
པའི་ཚེ་རི་རབ་རྒྱ་ཆུང་ངུར་སོང་བ་ཡིན་པར་ཐལ་ལོ། །གཞན་ཡང་། ཡར་ངོའི་
ཚེས་བརྒྱད་ཀྱི་ཟླ་བ་ལ་ཉི་མའི་དཀྱིལ་འཁོར་གྱི་འོད་ཟེར་གྱིས་མི་རེག་པར་
ཐལ། རྩ་བའི་དམ་བཅའ་དེའི་ཕྱིར། འདོད་ན། མཛོད་ལས། ཉི་མ་དང་ནི་ཉེ་
བ་ལས། རང་གི་གྲིབ་མས་སྒྲིབ་པར་སྣང་། །ཞེས་ཟླ་བ་ཉ་མ་གང་བ་ཉི་མའི་
འོད་ཟེར་གྱིས་ནོན་པའི་དབང་གིས་ཡིན་པར་བཤད་པ་མི་འཐད་པར་ཐལ་་་
， 1 63 •



)A༡
)
པཎ་ཆེན་བདེ་ལེགས་ཉི་མས་མཛད།
ལོ། །ཞེས་ཟེར་ན། འོ་ན། ཤེས་བྱ་ཆོས་ཅན། གླིང་བཞིའི་ནམ་མཁའ་ལ་ཉི་མ་
ནུབ་པའི་དུས་མི་སྲིད་པར་ཐལ། གླིང་བཞིའི་ནམ་མཁའ་ལ་ཉི་མའི་འོད་ཟེར་
མེད་པའི་དུས་མི་སྲིད་པའི་ཕྱིར་ཏེ། རི་རབ་ཀྱིས་ཉི་མའི་འོད་ཟེར་སྒྲིབ་མི་
ནུས་པའི་ཕྱིར། རྟགས་ཁས། འདོད་ན། གླིང་བཞིའི་ནམ་མཁའ་ལ་རྒྱུ་སྐར་
རྣམས་གསལ་བའི་དུས་མི་སྲིད་པར་ཐལ་ལོ། །འདོད་ན། ཉིན་མཚན་གྱི་ཆ་
ཉེར་གཉིས་མ་གྲུབ་པར་ཐལ་ལོ། །གཞན་ཡང་། རི་རབ་ཀྱིས་ཉི་མའི་འོད་ཟེར་
སྒྲིབ་ནུས་པར་ཐལ། ཆུ་ཤེལ་ཤིན་ཏུ་དྭངས་པ་ལས་གྲུབ་པའི་ཟླ་བའི་དཀྱིལ་
འཁོར་རང་གི་གྲིབ་མས་སྒྲིབ་ནུས་པའི་ཕྱིར་ཏེ། མཛོད་ལས། ཉི་མ་དང་ནི་
ཉེ་བ་ལས། །ཞེས་སོགས་གསུངས་པའི་ཕྱིར། ཁ་ཅིག །དེ་ཡར་ངོའི་དུས་སུ་ཟླ་
བ་ཉ་གང་བར་གནས་པ་དང་། མར་ངོའི་དུས་སུ་ཉ་མ་གང་བར་གནས་པའི་
( ༧༦ན)རྒྱུ་མཚན་ཟླ་བའི་ཕྱེད་ནོར་བུ་ཆུ་ཤེལ་ལས་གྲུབ། ཕྱེད་བཻ་ཌཱུརྱ་ལས་
གྲུབ་པ་ཡིན་པས། ཡར་ངོའི་ཚེ་ཆུ་ཤེལ་ཐུར་དུ་ཟུག་སྟེ་གནས་མར་ངོའི་ཚེ་བི་
ཌུརྱའི་ངོས་ཐུར་དུ་ཟུག་སྟེ་གནས་པའི་དབང་གིས་ཉ་གང་བ་ད་ང་མ་གང་བ་་
བྱུང་བ་ཡིན་ཏེ། དེ་ལྟར་ས་སྡེ་ལས་བཤད་པའི་ཕྱིར། ཞེས་ཟེར། དེ་ལ་ཁ་ཅིག །
ཉི་མ་དང་ཟླ་བའི་དཀྱིལ་འཁོར་གྱི་སྟེང་ན་ལྷའི་གཞལ་མེད་ཁང་དང༌། ཁྲུས་
ཀྱི་རྫིང་བུ་དང་། དཔག་བསམ་གྱི་ཤིང་ལ་སོགས་པ་ཇི་སྙེད་ཅིག་ཡོད་པར་
བཤད་པ་མི་འཐད་པར་ཐལ། ཟླ་བའི་དཀྱིར་འཁོར་རེས་ཐུར་དུ་ཕྱོགས་ཏེ་
གནས། རེས་འགའ་གྱེན་དུ་ཕྱོགས་ཏེ་གནས་པའི་ཕྱིར། ཞེས་བུ་སྟོན་ཆོས་
འབྱུང་སོགས་སུ་སྟོན་པ་ཤིང་ཕོ་བྱི་ཕོ་ལ་ལྷུམས་སུ་ཞུགས་པར་བཞེད་ཅིང་།
ཆོས་རྗེ་ས་པཎ་གྱིས་མེ་མོ་ཡོས་ལ་ལྷུམས་སུ་ཞུགས་པར་བཞེད་པ་སོགས་དུས་་་
འཁོར་སོགས་དང་མཐུན་མི་མཐུན་དཔྱད་པ་ཡི་གེ་མངས་པས་འཇིགས་ནས་་
རེ་ཞིག་བཞག །ཁ་ཆེ་པཎ་ཆེན་གྱི་རྗེས་འབྲངས་ཁ་ཅིག །མཆུ་ཟླ་བའི་ཡར་
ངོའི་ཚེས་གཅིག་ནས་བཅོ་ལྔའི་བར་ཆོ་འཕྲུལ་དུས་ཆེན་དང༌། ཆུ་སྟོད་ཟླ་བའི་
， 164 ，



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད།
ཡར་ངོའི་ཚེས་བཞིའི་ཉིན་ཆོས་འཁོར་བསྐོར་བའི་དུས་ཆེན་དང་། དབྱུག་པ་
ཟླ་བའི་ཚེས་བཅོ་ལྔ་ལ་ལྷ་བབས་ཀྱི་དུས་ཆེན་དང་། ས་ག་ཟླ་བའི་ཚེས་བཅོ་ལྔ་
ལ་མངོན་པར་བྱང་ཆུབ་པའི་དུས་ཆེན་ཡོད་པར་བཞེད་པ་དང༌། ཧོར་ཟླ་དགུ་
པའི་ཚེས་བཅུ་དྲུག་ནས་ལོ་འགོ་འཛིན་པ་རྣམས་ནང་འགལ་གྱི་ཕུང་པོ་ཡིན་་་
ཏེ། དེ་ལྟར་ན་ནག་པ་ཟླ་བ་དེ་དཔྱིད་ཟླ་ཐ་ཆུང་ཡིན་པར་ཐལ། ཧོར་ཟླ་དགུ་
པའི་ཚེས་བཅུ་དྲུག་ནས་ལོ་འགོ་འཛིན་རིགས་པའི་ཕྱིར། རྟགས་ཁས། འདོད་
ན། ནག་པ་ཟླ་བའི་ཡར་ངོའི་ཚེས་བཅོ་ལྔ་དེ་སྟོན་པ་མངོན་པར་རྫོགས་པར་
བྱང་ཆུབ་པའི་དུས་ཆེན་ཡིན་པར་ཐལ། དེ་དཔྱིད་ཟླ་ཐ་ཆུང་གི་ཡར་ངོའི་ཚེས་
བཅོ་ལྔ་ཡིན་པའི་ཕྱིར། རྟགས་དོན་གྱིས་དངོས། ཁྱབ་སྟེ། གཞུང་དམ་པ་ལས།
བཅོམ་ལྡན་འདས་ཟླ་བ་གང་ལ་བླ་ན་མེད་པའི་ཡེ་ཤེས་ཁོང་དུ་ཆུད་ཞུས་པས།
ཁྱིམ་བདག་དཔྱིད་ཟླ་ཐ་ཆུང་ལའོ། །ཞེས་གསུངས་པའི་( ༧༦བ)ཕྱིར། འདོད་མི་
ནུབ་ཏེ། ས་ག་ཟླ་བའི་ཚེས་བཅོ་ལྔ་ཉིན་ཞག་དེ་སྟོན་པ་མངོན་པར་བྱང་ཆུབ་
པའི་དུས་ཆེན་ཡིན་པའི་ཕྱིར། པཎ་ཆེན་གྱིས་མཛད་པའི་དུས་ཆེན་གྱི་ཡིག་
ཆུང་ལས། དུས་ཆེན་བཞི་ནི་འདི་ཡིན་ཏེ། །ཞེས་སོགས་གསུངས་པ་སྒྲ་ཇི་
བཞིན་པར་ཁས་ལེན་པའི་ཕྱིར་དང་། དེ་བཞིན་དུ་དུས་ཆེན་གཞན་རྣམས་
ལའང་བརྗོད་ཚུལ་ཤེས་པར་བྱའོ། །གཞན་ཡང་སྟོན་པ་ཟླ་བ་བཅུ་གཉིས་སུ་
ཡུམ་གྱི་ལྷུམས་སུ་བཞུགས་པར་ཐལ། སྟོན་པ་ས་ག་ཟླ་བ་ལ་ལྷུམས་སུ་ཞུགས་
ནས། ལོ་ཕྱི་མའི་ས་ག་ཟླ་བ་ལ་སྐུ་བལྟམས་པའི་ཕྱིར། འདོད་མི་ནུས་ཏེ། ཡུམ་
གྱི་ཡོན་ཏན་བརྗོད་པ་ལས། བྱང་ཆུབ་སེམས་དཔའ་མངལ་དུ་ཟླ་བ་བཅུ་
འཛིན་ནུས་པ། ཞེས་དང་། དེས་ས་ག་ཟླ་བ་ནས་མངལ་དུ་ཟླ་བ་བཅུ་གནས་པ་
དེ་ནའང་། ཞེས་གསུངས་པའི་ཕྱིར། །
• 165



པཎ་ཆེན་བདེ་ལེགས་ཉི་མས་མཛད།
ཉ༢ བསླབ་པ་མི་ཉམས་པར་སྲུང་བའི་ཐབས་གདམས་ངག་
བརྗོད་པ།
༈ གཉིས་པ་སྡོམ་པ་ཐོབ་པ་མི་ཉམས་པར་སྲུང་བའི་ཐབས་གདམས་ངག་་
བརྗོད་པ་ལ། གནས་རྣམས་བརྗོད་པར་བྱའོ། །ཞེས་གསུངས། གཞུང་འདི་གང་
ལས་འཕྲོས་ན། དེ་མ་ཐག་ཏུ་གྲིབ་ཚོད་རིག་པར་བྱའོ། །ཞེས་བསྙེན་པར་
རྫོགས་མ་ཐག་པའི་གང་ཟག་དེ་ལ་གྲིབ་ཚོད་འཇལ་བ་སོགས་དུ་ས་གོ་བརྗོད་་་
པར་བཤད་པ་ལ། འོ་ན། གང་ཟག་དེ་ལ་དེའི་རྗེས་སུ་ཇི་ལྟར་བྱ་བ་ཡིན་ཞེ་
ན། དེའི་འོག་ཏུ་དེ་ལ་ལས་བྱེད་པའི་སློབ་དཔོན་གྱིས་ཚངས་སྤྱོད་ཀྱི་གནས་
རྣམས་བརྗོད་དགོས། ཞེས་འཆད་པ་ལ། གཞུང་འདི་བྱུང་། དོན་ནི། དུས་གོ་
བརྗོད་ཟིན་མ་ཐག་པའི་དགེ་སློང་དེ་ལ་ཟས་བསོད་སྙོམས་པ། གོས་ཕྱག་དར་
ཁྲོད་པ། གནས་ཤིང་དྲུང་པ། སྨན་བཀུས་ཏེ་བོར་བ་སྟེ་ཚངས་པར་སྤྱོད་པའི་
གནས་རྣམས་བརྗོད་དགོས་ཏེ། དེས་དེ་རྣམས་ལ་གནས་ན་རྣམ་པར་དག་
པར་འགྱུར་བའི་ཕྱིར། དེར་མ་ཟད་གདམས་ངག་བཅུ་གཅིག་ཀྱང་བརྗོད་
དགོས་ཏེ། འོག་ནས་འཆད་པར་འགྱུར་བའི་ལྟུང་བར་འགྱུར་བའི་ཆོས་བཞི་
བརྗོད་པ་ནས། དགེ་སྦྱོང་ཚུལ་གྱི་འབྲས་བུ་སྒྲུབ་པའི་ཐབས་བག་ཡོད་ལ་ངེས་
པར་སྦྱོར་བའི་ཐབས་ཀྱི་བར་རྣམས་བརྗོད་པར་བྱ་བ་ཡིན་ནོ། །ཞེས་འཆད་
པར་བྱེད་པ་ལ། ལྟུང་བར་འགྱུར་བའི་( ༧༧ན）ཆོས་རྣམས་དང་། དགེ་སྦྱོང་
བྱེད་པའི་ཆོས་རྣམས་ཀྱང་ངོ༌། །མཆོག་ཏུ་འདོད་པར་བྱ་བ་ཡང་དག་པ་ཉིད་
ཀྱིས་རྫོགས་པ་ཉིད་བརྗོད་ནས། ཚུལ་ཁྲིམས་ཀྱིས་མཉམ་པར་གྱུར་པ་ཉིད་
སྒྲུབ་པ་ལ་ངེས་པར་སྦྱར་བར་བྱའོ། །ཚུལ་དང་འབྲེལ་བའི་གཟུགས་བརྙན་
དང༌། དུལ་བར་གནས་པ་ཉིད་དང་དགོས་པ་རྗེས་སུ་སྒྲུབ་པ་ལ་ཡང་ངོ༌། །མ་
བརྗོད་པ་ཡང་དག་པར་བླངས་པ་ཡོངས་སུ་ཤེས་པའི་བསྒྲུབ་པར་འགྱུར་བ་་་་
，166 ，



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད།
ཉིད་ཀྱང་བརྗོད་པར་བྱའོ། །གུས་པ་ལ་ཡང་ངེས་པར་སྦྱར་བར་བྱའོ། །བསྒྲུབ་
པར་བྱ་བ་ཐབས་བརྗོད་པ་དང་བཅས་པ་ལ་ཡང་ངོ༌། །ཞེས་གསུངས། འདི་
རྣམས་ཀྱི་སྐབས་སུ་གདམས་ངག་གི་རྣམ་གཞག་བཤད་པ་ལ། དངོས་དང་།
འཕྲོས་དོན་སྦྱངས་པའི་ཡོན་ཏན་བཤད་པ་གཉིས། དང་པོ་ནི། ཡུལ་གང་ལ་
བརྗོད་པ། གང་ཟག་གང་གིས་བརྗོད་པ། དུས་ནམ་གྱི་ཚེ་བརྗོད་པ། དངོས་པོ་
གང་། ཚུལ་ཇི་ལྟར་དུ་བརྗོད་པ། བརྗོད་བྱ་གདམས་ངག་གི་ངོ་བོ་བཤད་པའོ། །
དང་པོ་ནི། དུས་གོ་བརྗོད་མ་ཐག་པའི་གང་ཟག་དེ་ལ་བརྗོད། གཉིས་པ་ནི།
ལས་སློབ་ཀྱིས་བརྗོད། གསུམ་པ་ནི། དུས་གོ་བརྗོད་པའི་མཇུག་ཐོགས་དེ་མ་
ཐག་ཏུ་བརྗོད། བཞི་པ་ནི། གདམས་ངག་རྣམ་པ་བཅུ་གཅིག་བརྗོད། ལྔ་པ་ནི།
ལྟུང་བར་འགྱུར་བའི་ཆོས་རྣམས་སྤང་བྱ་དང་། དགེ་སྦྱོང་དུ་བྱེད་པའི་ཆོས་
རྣམས་བསྟེན་བྱར་གདམས་པའི་ཚུལ་གྱིས་བརྗོད། དྲུག་པ་ནི། གདམས་ངག་
གི་དབྱེ་བ། བསྡུ་བ། གྲངས་ངེས། གོ་རིམས་སྐབས་འདིར་གདམས་ངག་བཅུ་
གཅིག་གི་སྒོ་ནས་གདམས་རིགས་པར་བསྟན་པའོ། །དང་པོ་ནི། འདིར་དངོས་
སུ་བསྟན་པའི་གདམས་ངག་ལ་བཅུ་གཅིག་ཡོད་དེ། ཚངས་པར་སྤྱོད་པའི་
གནས་རྣམས་བརྗོད་པ། ལྟུང་བར་འགྱུར་བའི་ཆོས་རྣམས་བརྗོད་པ། དགེ་
སྦྱོང་དུ་བྱེད་པའི་ཆོས་རྣམས་བརྗོད་པ། 《མཆོག་ཏུ་འདོད་པར་བྱ་བ་ཉིད་ཀྱི་
རྫོགས་པ་ཉིད་བརྗོད་པ། ཚུལ་ཁྲིམས་མཉམ་པར་གྱུར་པ་ཉིད་སྒྲུབ་པ་ལ་ངེས་
པར་སྦྱར་བ།» ཚུལ་འཆལ་གྱི་གཉེན་པོར་གྱུར་པའི་ཚུལ་དང་འབྲེལ་བའི་
གཟུགས་བརྙན་དུལ་བར་གནས་པ་ལ་ངེས་པར་སྦྱོར་བ། སྤོང་བ་དང་ཀློག་པ་
གཉིས་ཀྱི་དགོས་པ་གཉིས་ཀྱི་དགོས་པ་རྗེས་སུ་སྒྲུབ་པ་ལ་ངེས་པར་སྦྱོར་བ།
( ༧༧༠)འདིར་མ་བརྗོད་པ་ཡང་དག་པར་བླངས་པ། ཡོངས་སུ་ཤེས་པའི་སྒྲུབ་
པར་འགྱུར་བ། གུས་པ་ལ་སྦྱར་བ། བསྒྲུབ་པར་བྱ་བའི་ཐབས་བག་ཡོད་བརྗོད་
པ་རྣམས་སུ་ཡོད་པའི་ཕྱིར། གཉིས་པ་ནི། དེ་རྣམས་བསྡུ་ན་གཉིས་སུ་འདུ་སྟེ།
， 167，



པཎ་ཆེན་བདེ་ལེགས་ཉི་མས་མཛད།
བསླབ་བྱ་ཡུལ་ལ་གདམས་པ་དང༌། སློབ་བྱེད་གཉེན་པོ་ལ་གདམས་པ་གཉིས་
སུ་འདུ་བའི་ཕྱིར། དང་པོ་དགུ་དང་པོ་དང་། ཕྱི་མ་གཉིས་ཕྱི་མར་འདུ་བའི་
ཕྱིར། གསུམ་པ་ནི། འདིར་དངོས་སུ་བསྟན་པའི་གདམ་ངག་རེ་ལ་བཅུ་གཅིག་
པོ་དེར་གྲངས་ངེས་ཏེ། གདམ་ངག་བཅུ་གཅིག་གི་སྒོ་ནས་གདམས་པས་དོན་
དུ་འགྱུར་ལ། དེ་ལས་གྲངས་མང་ཉུང་གི་སྒོ་ནས་གདམས་པས་དོན་དུ་མི་
འགྱུར་བས། གདུལ་བྱའི་བསམ་པ་ལ་ལྟོས་ནས་དེ་ལྟར་བཞག་པའི་ཕྱིར། བཞི་
པ་ནི། ལུང་གི་གོ་རིམས་དང་བསྟུན་ནས་དེ་ལྟར་བཤད་པའི་ཕྱིར། ལྔ་པ་ནི།
གདམས་ངག་བཅུ་གཅིག་གི་སྒོ་ནས་གདམས་པས་འདུལ་བའི་བསླབ་བྱའི་་་་་
གནས་ཐམས་ཅད་གདམས་པར་འགྱུར་བ་དང༌། དེ་དག་སྒྲུབ་པར་ཡང་ནུས་
པས་གདམས་པའི་དོན་དུ་འགྱུར་བ་ཡིན་པའི་ཕྱིར། གཉིས་པ་ལ། སྦྱངས་ང་འི་
ཡོན་ཏན་གྱི་མཚན་ཉིད། དབྱེ་བ། བསྡུ་བ། སྒྲ་བཤད་པ། གང་ཟག་གང་ལ་
གནང་བ། ཆགས་པ་གང་གི་གཉེན་པོར་བསྟན་པ། སྐབས་འདིར་སྦྱངས་
པའི་ཡོན་ཏན་བཅུ་གཉིས་ཀྱི་ནང་ནས་གསུམ་ཁོ་ན་དངོས་སུ་བསྟན་པའི་རྒྱུ་་་
མཚན་བཤད་པའོ། །དང་པོ་ནི། འདོད་ཆུང་ཆོག་ཤེས་ལ་བསླབ་པར་བྱ་བའི་
ཕྱིར་དུ་སྦྱངས་པའི་ཡོན་ཏན་གྱི་ཆོས་བཅུ་གཉིས་པོ་གང་རུང་བསྟེན་པར་་་་་
དམ་བཅས་པའི་ཡི་དམ་དེ། སྦྱངས་པའི་ཡོན་ཏན་གྱི་མཚན་ཉིད། གཉིས་པ་ནི།
དེ་ལ་དབྱེ་ན་བཅུ་གཉིས་ཡོད་དེ། བསོད་སྙོམས་པ་དང་སྟན་གཅིག་ཕྱིས་མི་
ལེན། །ཆོས་གོས་གསུམ་པ་ཕྱིང་པ་ཕྱག་དར་ཁྲོད། །དགོན་པ་ཤིང་དྲུང་པ དང་
བླ་གབ་མེད། །ཙོག་པུ་དུར་ཁྲོད་པ་དང་གཞི་ཇི་བཞིན། །ཞེས་གསུངས་པ་ལྟར་
བཅུ་གཉིས་ཡོད་པའི་ཕྱིར། གསུམ་པ་ནི། དེ་དག་བསྡུ་ན་ཟས་ཀྱི་དབང་དུ་
བྱས་པ་གསུམ། གོས་ཀྱི་དབང་དུ་བྱས་པ་གསུམ། གནས་མལ་གྱི་དབང་དུ་བྱས་
པ་དྲུག་སྟེ་གསུམ་( ༧༨ ན）དུ་འདུ། དེ་ཡང་ཟས་བཟང་པོ་ལ་སྲེད་པ་སྤོང་བའི་
ཕྱིར་དུ་བསོད་སྙོམས་ཀྱི་ཟས་ལ་བརྟེན་པར་དམ་བཅས་པའི་ཡི་ དམ་པ། ཟས་
， 168 •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད།
བསོད་སྙོམས་པའི་མཚན་ཉིད། དེ་ལ་དབྱེ་ན། རྙེད་པས་ཆོག་པའི་བསོད་
སྙོམས་པ། མཐར་གྱིས་སློང་བའི་བསོད་སྙོམས་པའོ། །དེ་གཉིས་ཀྱི་ཁྱད་པར་ནི་
རང་གི་ཉེ་དུ་ལ་སོགས་པའི་ཁྱིམ་ནས་བསླངས་པའི་བསོད་སྙོམས་ཙམ་གྱིས་་་
འཚོ་བར་དམ་བཅས་པའི་ཡི་དམ་པ་དང་པོ་དང༌། དེ་ལྟར་མ་ཡིན་པར་སྒོ་
མཐར་ཆགས་སུ་བརྒྱུད་ནས་སློངས་པའི་བསོད་སྙོམས་ཀྱིས་འཚོ་བར་དམ་་་་་
བཅས་པའི་ཡི་དམ་པ་གཉིས་པ་ཡིན། སྟན་གཅིག་པ་ནི་ཟས་མང་པོ་ལ་སྲེད་
པ་སྤོང་བའི་ཕྱིར་དུ་ཟས་ཟོས་པའི་སྟན་དེ་ལས་ལངས་ཕྱིན་ཆད་ཉི་མ་དེ་ལ་་་
དུས་རུང་གི་ཟས་ཕྱི་མ་མི་ཟ་བར་དམ་བཅས་པའི་ཡི་དམ་པ་ལ་འཇོག །དེ་
ཡང་སྟན་གྱི་མཐའ་ཅན་དང༌། ཆུ་ཡི་མཐའ་ཅན་གཉིས། དང་པོ་ནི། ཟས་
ཟོས་ནས་སྟན་དེ་ལས་ལངས་ཕྱིན་ཆད་ཉི་མ་དེ་ལ་དུས་རུང་གི་ཟས་མི་ཟ་་་་་
བར་དམ་བཅས་པའི་ཡི་དམ་པ་དང་། ཕྱི་མ་ནི་ཁ་འཁྲུ་བའི་ལག་ཆུ་བླངས་
ཕྱིན་ཆད་ཉི་མ་དེ་ལ་དུས་རུང་གི་ཟས་མི་ཟ་བར་དམ་བཅས་པའི་ཡི་དམ་པ་་་
ལ་འཇོག །ཟས་ཕྱི་མ་མི་ལེན་པ་ནི། ཟས་དེ་དང་པོར་ཟ་བར་རྩོམ་ཕྱིན་ཆད་
ཉི་མ་དེ་ལ་དུས་རུང་གི་ཟས་ཕྱི་མ་མི་ལེན་པར་དམ་བཅས་པའི་ཡི་དམ་པ་ལ་
འཇོག །འདི་ལ་གསུམ། ཆུང་ངུས་ནི་ཁ་ལ་སོགས་པ་མ་བཀྲུས་ཀྱི་བར་དུ་ལེན་
པར་བྱེད་པ་དང་། འབྲིང་ནི་ཟས་ཟ་བཞིན་དུ་གནས་ཀྱིས་བརྟད་པ་ལེན་ལ་
དེ་ཕྱིན་ཆད་མི་ལེན་པའོ། །ཆེན་པོས་ནི་སྔར་བཤད་པའི་ཟས་ཐམས་ཅད་ཅིག་
ཅར་དུ་བླངས་ནས་ཟ་ཞིང་དེ་ཕྱིན་ཆད་ཉི་མ་དེ་ལ་མི་ལེན་པའོ། །ཆོས་གོས་
གསུམ་པ་ལ་ཡང་། ཆུང་ངུས་ནི། ཆོས་གོས་གསུམ་དང་། རས་ཆེན་དང་།
གཡན་པ་དགབ་པ་དང་། སྟན་དང་གདིང་བ་བཅང་བར་བྱེད་པ། འབྲིང་ནི།
རས་ཆེན་མན་ཆད་བཞི་པོ་དེ་རང་གིས་བྱིན་གྱིས་བརླབས་པ་མི་འཆང་ལ།
གནས་ཀྱིས་བྱིན་གྱིས་བརླབས་པ་ལ་ལོངས་སྤྱད་པའོ། །ཆེན་པོས་ནི། ཆོས་གོས་
གསུམ་( ༧༨ བ) ཙམ་འཆང་ཞིང་དེ་ལས་ལྷག་པའི་གོས་མི་འཆང་ངོ༌། །ཆོས་
：169.



པཎ་ཆེན་བདེ་ལེགས་ཉི་མས་མཛད།
གོས་གསུམ་པས་འཚོ་བའི་ཡོ་བྱད་བཅུ་གསུམ་པོ་འཆང་རུང་སྟེ། སྦྱངས་པའི་
ཡོན་ཏན་བསྟན་པ་ལས། འདིང་བ་དང་། གཡན་པ་དགབ་ང་ ་དང་། གདོང་
ཕྱིས་དང་། དབྱར་གྱི་ཆར་གོས་རས་ཆེན་བླང་བར་བྱ་སྟེ། ཆོས་ ་གོས་གསུམ་པ་
ནི་ཉམས་པར་མི་འགྱུར་རོ། །ཞེས་གསུངས་པའི་ཕྱིར། 《ཕྱིང་པས་ནི་གོས་
ཐམས་ཅད་ལུག་གི་བལ་ལས་བྱས་པ་འཆང་ཞིང་གཞན་མ་ཡིན་པའོ། །» ཕྱག་
དར་ཁྲོད་པ་ལ་གསུམ་ལས། ཆུང་དུས་ནི་བྱི་བས་ཟོས་པ། ཚིག་པ། དུམ་བུར་
བཅད་པ། གཞན་གྱིས་རང་གི་ཆེད་དུ་བྱས་པའི་ལེན་པ་དང་། འབྲིང་ནི། རང་
གི་ཆེད་དུ་བྱས་པ་མི་ལེན་པར་མ་ངེས་པར་བོར་བ་ལེན་པ་དང་། ཆེན་པོས་ནི།
དེ་དག་མི་ལེན་པར་དུར་ཁྲོད་དང་ཕྱག་དར་ཁྲོད་དང་ལམ་པོ་ཆེར་བོར་བ་་་་
ལེན་པའོ། །འདི་ལ་ཡང་བོར་བ་ཕྱག་དར་ཁྲོད་པ་དང་། དམན་པ་ཕྱག་དར་
ཁྲོད་པ་གཉིས། དང་པོ་ནི། གཞན་གྱིས་དུར་ཁྲོད་སོགས་སུ་བོར་བའི་གོས་ལེན་
གྱི། གཞན་མི་འཆང་བར་དམ་བཅས་པའི་ཡི་དམ་པ་དང་། གཉིས་པ་ནི། སྐྱེ་
བོ་གཞན་གྱིས་ཟླ་བ་བཞིར་ལོངས་སྤྱད་པའི་གོས་འཆང་ཞིང་། གོས་གསར་པ་
མི་འཆང་བར་དམ་བཅས་པའི་ཡི་དམ་པའོ། །དགོན་པ་པ་ཡང་གསུམ་ལས།
ཆུང་ངུས་ནི་གྲོང་ལས་གཞུ་འདོམ་ལྔ་བརྒྱས་བཅད་པའི་སར་གནས་པ་དང་།
འབྲིང་ནི། གྲོང་ལས་གཞུ་འདོམ་སྟོང་ཕྲག་གཉིས་ཀྱིས་བཅད་ང་འི་སར་གནས་
པ་དང་། ཆེན་པོ་ནི། གྲོང་ལས་གཞུ་འདོམ་སྟོང་ཕྲག་བརྒྱད་ཀྱིས་བཅད་པའི་
སར་གནས་པའོ། །ཤིང་དྲུང་བ་ལ་ཡང་གསུམ་ལས། ཆུང་ངུ་ནི། ཤིང་དྲུང་དུ་
ངོས་བཞི་པོ་ཐམས་ཅད་སྐྱོར་བར་གནས་པ་དང༌། འབྲིང་ནི། ངོས་ཅུང་ཟད་
སྐྱོར་བར་གནས་པ་དང༌། ཆེན་པོ་ནི་སྐྱོར་བ་མེད་པར་གནས་པའོ། །བླ་གབ་
མེད་པ་ལ་ཡང་གསུམ་ལས། ཆུང་ངུ་ནི་སྟེང་གི་ངོས་གསུམ་གཡོགས་ལ་གཅིག་
མ་གཡོགས་པར་གནས་ལ། འབྲིང་ནི་སྟེང་གི་ངོས་གཅིག་གཡོགས་ལ་གསུམ་
མ་གཡོགས་པར་གནས་པ་དང་། ཆེན་པོ་ནི། སྟེང་གི་ངོས་ཅུང་ཟད་ཀྱང་མ་
，170 .



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད།
གཡོགས་པར་གནས་པའོ། །དུར་ཁྲོད་པ་ལ་ཡང་གསུམ་ལས། ཆུང་ངུ་ནི། སྔོན་
དུར་ཁྲོད་པ་ཡིན་པ། ད་ལྟར་( ༧༩ན） དུར་ཁྲོད་མ་ཡིན་པར་གནས་པ་དང་།
འབྲིང་ནི། རོ་ཅུང་ཟད་སྐྱེལ་བའི་དུར་ཁྲོད་དུ་གནས་པ་དང་། ཆེན་པོ་ནི།
ཡུལ་དེའི་སྐྱེ་བོ་ཤི་བོ་ཅོག་སྐྱེལ་བའི་དུར་ཁྲོད་ཀྱི་སར་གནས་པའོ། །ཙོག་བུ་པ་
ལ་ཡང་གསུམ་ལས། ཆུང་ངུ་ནི། ངོས་གཉིས་དང་། འབྲིང་ནི་ངོས་གཅིག་ལ་
བརྟེན་ནས་གནས་པ་དང༌། ཆེན་པོ་ནི། ངོས་གང་ལ་ཡང་མི་རྟེན་པར་གནས་
པའོ། །གཞི་ཇི་བཞིན་པ་ལ་ཆུང་དུ་ནི། ལན་གསུམ་གནས་མལ་འཆའ་ཡི་
གཞན་མི་བྱེད་པ་དང་། འབྲིང་ནི་ལན་གཉིས་འཆའ་ཞིང་གཞན་མི་བྱེད་པ་
དང་། ཆེན་པོ་ནི་ལན་ཅིག་སྟན་གདིང་བ་སོགས་ལ་གནས་མལ་འཆའ་ཡི་
གནས་ཡང་ནས་ཡང་དུ་མི་འཆའ་བའོ། །བཞི་པ་ནི། ཅིའི་ཕྱིར་སྦྱངས་པའི་
ཡོན་ཏན་ཞེས་བྱ་ཞེ་ན་ཡོད་དེ། ལུས་སེམས་སྦྱངས་ནས་ལུས་ལས་སུ་རུང་བར་
བྱེད་པའི་ཡོན་ཏན་ཡིན་པས་ན་དེ་ལྟར་བརྗོད་པར་བྱ་བ་ཡིན་པའི་ཕྱིར། ལྔ་
པ་ནི། སྦྱངས་པའི་ཡོན་ཏན་འདི་དག་ཆགས་པ་ཤས་ཆེར་སྤྱོད་པའི་གང་ཟག་
ལ་བསྔགས་པ་ཡིན་ཏེ། ཡོན་ཏན་འདི་དག་ཞེ་སྡང་ཤས་ཆེར་སྤྱོད་པའི་གང་
ཟག་ལ་བསྔགས་པ་མ་ཡིན་ཏེ། ཞེ་སྡང་ཤས་ཆེར་སྤྱོད་པ་ལ་མི་མཁས་པའི་
གང་ཟག་གིས་སྦྱངས་པའི་ཡོན་ཏན་འདི་དག་ལ་བརྟེན་ནས་ཚོར་བ་ཡིད་མི་་་
བདེ་བ་སྐྱེས་ནས། ཞེ་སྡང་སྐྱེ་བ་དང་རྗེས་སུ་མཐུན་པར་འགྱུར་བའི་ཕྱིར།
དྲུག་པ་ནི། འདི་དག་ཆགས་པ་གང་གི་གཉེན་པོ་བྱེད་ཚུལ་ཡོད་དེ། བསོད་
སྙོམས་པས་ཟས་བཟང་པོ་ལ་སྲེད་པའི་གཉེན་པོ་བྱེད། སྟན་གཅིག་པ་དང་
ཕྱིས་མི་ལེན་པས་ཟས་མང་པོ་ལ། ཕྱིང་པས་གོས་འཇམ་པོ་ལ། ཆོས་གོས་
གསུམ་པས་གོས་མང་པོ་ལ། ཕྱག་དར་ཁྲོད་པས་གོས་བཟང་པོ་ལ། དགོན་པ་
པས་འདུ་འཛི་ལ། ཤིང་དྲུང་པ་དང་བླ་གབ་མེད་པས་གནས་མལ་ལ། ཙོག་པུ་
པས་གློ་ཕབ་སྟེ་ཉལ་བ་ལ། དུར་ཁྲོད་པས་འཁྲིག་པ་དང་སེམས་ཅན་ལ་ཆགས་
• 17 I •



པཎ་ཆེན་བདེ་ལེགས་ཉི་མས་མཛད།
པའོ། །གཞི་ཇི་བཞིན་པས་གནས་མལ་ལ་སྲེད་པའི་གཉེན་ངོ༌་བྱེད། བདུན་
པ་ནི། ཚངས་སྤྱོད་ཀྱི་གནས་ཐམས་ཅད་བརྗོད་པའི་སྐབས་འདིར་བསོད་
སྙོམས་པ་ལ་སོགས་པ་( ༧༩བ)གསུམ་ཙམ་གྱི་སྒོ་ནས་འདོམས་པར་བྱེད་པའི་
རྒྱུ་མཚན་ཅི་ཡིན་ཞེ་ན་ཡོད་དེ། ཕལ་ཆེར་ཡོ་བྱད་གསོག་པར་བྱེད་ཅིང་། དེ་
ཚངས་སྤྱོད་ཉམས་པར་བྱེད་པའི་གཙོ་བོ་ཡིན་ལ། གསུམ པོ་དེའི་སྒོ་ནས་
གདམས་པས་ཡོ་བྱད་གསོག་པ་ཁེགས་པར་འགྱུར་བའི་ཕྱིར་དང༌། རབ་བྱུང་
རྣམས་ཀྱིས་སྒྲུབ་ཀྱང་ནུས་པའི་ཕྱིར། འོ་ན་དུར་ཁྲོད་ཀྱི་སྤྱོད་ལམ་ལ་བརྟེན་
ནས་ཡོ་བྱད་གསོག་པ་ཁེགས་པར་མི་འགྱུར་རམ་ཞེ་ན། དེ་ལྟར་ཡིན་ཀྱང་
སྐབས་འདིར་མི་འདོམས་པའི་རྒྱུ་མཚན་ཡོད་དེ། ཕལ་ཆེར་བྱིས་སྒྲུབ་དཀའ་
བས་མི་འདོམས་པའི་ཕྱིར། དེ་རྣམས་ཀྱིས་སྡོམ་པ་མ་ཐོབ་པ་འ ཐོབ་པར་བྱེད་
པའི་ཐབས་བཤད་པའོ། །
ཅ༢ སྡོམ་པ་ཐོབ་པ་མི་ཉམས་པར་སྲུང་བའི་ཐབས་བཤད་པ།
ཆ༡ གནས་དང་གནས་པའི་ཚུལ་ཁྲིམས་དང་
མཚན་ཉིད་སྤྱིར་བཤད་པ།
༈ གཉིས་པ་ཐོབ་པ་མི་ཉམས་པར་བསྲུངས་པའི་ཐབས་ལ། གནས་དང་
གནས་པའི་ཚུལ་ཁྲིམས་བཤད་པ། གནས་དང་གནས་པའི་མཚན་ཉིད་ང ཤད་
པ་གཉིས། དང་པོ་ནི། གནས་པས་གནས་ལ་མ་ཞུས་པར་བྱ་བ་མི་བྱའོ། ་ཞེས་
སོགས་ཀྱིས་འཆད། གཉིས་པ་ལ། བཅས་པའི་སྐབས་ནས་བྱུང་བ་དང༌། རྗེས་
བཅས་ཀྱི་སྐབས་ནས་བྱུང་བ་གཉིས། དང་པོ་ནི། བཙུན་པ་བརྟན་པའི་ཡན་
ལག །མཁས་ཤིང་ཕན་འདོགས་པའི་ཡན་ལག་གཉིས་ལས། དང་པོ་ནི་བསྙེན་
པར་རྫོགས་ནས་ལོ་བཅུ་མ་ལོན་པར། ཞེས་སོགས་ཀྱིས་འཆད། གཉིས་པ་ནི་
ལྷན་ཅིག་འབྱུང་བ་དག་ལ། ཞེས་སོགས་ཀྱིས་བཤད། དེ་རྣམས་ཀྱི་ནང་ནས་
•172 .



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད།
གནས་པས་གནས་ལ་མ་ཞུས་པར་བྱ་བ་མི་བྱའོ། །ཞེས་སོགས་ཀྱི་སྐབས་སུ་་
གཞུང་འདི་གང་ལས་འཕྲོས་ན་གནས་རྣམས་བརྗོད་པར་བྱའོ། །ཞེས་བསྙེན་
པར་རྫོགས་མ་ཐག་པ་ལ་ཚངས་སྤྱོད་ཀྱི་གནས་ལ་སོགས་པ་བརྗོད་པར་་་་་་་་
བཤད་པ་ལ། གནས་དང་གནས་པ་གཉིས་ཀྱིས་བྱ་བ་ཇི་ལྟར་བྱ་ཞེ་ན། དེའི་
ལན་སྟོན་པ་ལ་གཞུང་འདི་བྱུང་། དོན་ནི་གནས་པ་སློབ་མས་གནས་བླ་མ་ལ་
བྱ་བ་ཞུས་པ་ལ་ཆོས་ཅན། དགོས་པ་ཡོད་དེ། བྱ་བ་མ་ཞུས་པའི་ཉེས་པ་ཁེགས་
པ་དང༌། བྱ་རུང་མི་རུང་གི་མཚམས་ཤེས་པ་དང་། ངོ་ཚ་ཁྲེལ་ཡོད་ཀྱི་བསམ་
པ་བསྐྱེད་པ་དང༌། ཞུས་ནས་བཀའ་བཞིན་དུ་བསྒྲུབས་པས་( ༨༠ ན) བླ་མ་ལ་
གུས་པའི་ཕན་ཡོན་འཐོབ་པའི་དགོས་པ་རྣམས་སུ་ཡོད་པའི་ཕྱིར། དེ་ལྟར་
ཡིན་ན། བྱ་བ་ཞུ་ཚུལ་དེ་གང་ཞེ་ན། འདི་ལ་དྲུག །ཡུལ་གང་ལ་ཞུ་བ།
གང་ཟག་གང་གིས་ཞུ་བ། དུས་ནམ་གྱི་ཚེ། ངོ་བོ་གང་། ཚུལ་ཇི་ལྟར། དེའི་
དམིགས་བསལ་ལོ། །དང་པོ་ཡོད་དེ། གནས་ཀྱི་བླ་མ་ལ་ཞུ་བར་བྱ་བ་ཡིན་པའི་
ཕྱིར། གནས་ཀྱི་བླ་མར་འོས་པ་ལ་ཡང་ཆོས་བཅུ་གཅིག་དང་ལྡན་པ་དགོས་
ཏེ། བསྙེན་རྫོགས་ཀྱི་སྡོམ་པ་རྣམ་དག་དང་ལྡན་པ། བསྙེན་པར་རྫོགས་ནས་
སྡོམ་རྒྱུན་བར་མ་ཆད་དུ་ལོ་བཅུ་ལོན་པ། མཁས་པའི་ཡན་ལག་ཏུ་ལྔ་ཕྲུགས་
ཉེར་གཅིག་པོ་གང་རུང་དང་ལྡན་ཞིང་འདུལ་བའི་ཚིག་དོན་ཤེས་པ། ཕན་
འདོགས་པའི་ཡན་ལག་ཏུ་མཚན་མཐུན་པ། ལྟ་བ་མཐུན་པ། ཐ་སྙད་གསུམ་
དང་ལྡན་པ། ལུས་ཐ་མལ་དུ་གནས་པ། ཤེས་པ་རང་བཞིན་དུ་གནས་པ། ས་
རང་བཞིན་དུ་གནས་པ། བྱམས་སྙིང་རྗེ་དང་ལྡན་པ། ཆོས་དང་ཟང་ཟིང་གི་
ཕན་འདོགས་ལ་བརྩོན་པ། ལྷན་ཅིག་ཏུ་གནས་པ་དང་། ཉེ་བར་གནས་པ་
རྣམས་རང་གིས་ཁས་བླངས་པའི་བསླབ་པ་ཚུལ་བཞིན་དུ་བསྲུངས་པས་ཉེ་་་་
འཁོར་དག་པ་གཅིག་དགོས་ཏེ། སུམ་བརྒྱ་པ་ལས། ཚུལ་ཁྲིམས་ལྡན་ཞིང་
འདུལ་བའི་ཆོ་ག་ཤེས། །ནད་པར་སྙིང་བརྩེ་འཁོར་ནི་དག་པ་དང་། །ཆོས་
• }73 •



པཎ་ཆེན་བདེ་ལེགས་ཉི་མས་མཛད།
དང་ཟང་ཟིང་ཕན་འདོགས་ལ་བརྩོན་པ། །དུས་སུ་འདོམས་པ་དེ་ནི་བླ་མར་
བསྔགས། །ཞེས་གསུངས་པའི་ཕྱིར། བཅུ་གཅིག་པོ་དེ་ཡང་བསྡུ་ན་གསུམ་དུ་
འདུ་སྟེ། དང་པོ་གཉིས་བཙུན་པ་བརྟན་པའི་ཡན་ལག །གསུམ་པ་མཁས་པའི་
ཡན་ལག །གཞན་རྣམས་ཕན་འདོགས་ཀྱི་ཡན་ལག་ཏུ་འདུ་བའི་ཕྱིར། གཉིས་
པ་ཡོད་དེ། གནས་པ་སློབ་མས་ཞུ་བར་བྱ་བ་ཡིན་པའི་ཕྱིར། གནས་པ་སློབ་
མར་འོས་པ་ལ་ཡང་རབ་བྱུང་སྡེ་ལྔ་པོ་གང་རུང་གི་སྡོམ་པ་གསོ་རུང་ཡན་་་་་་་
ཆད་དང་ལྡན་པ། བླ་མ་ལ་གུས་པ། ཁས་བླངས་པའི་ཚུལ་ཁྲིམས་དག་པ། དགེ་
བའི་བྱ་བ་ལ་བརྩོན་པ། ང་རྒྱལ་ཆུང་བ། དུལ་བར་གནས་པ། དགེ་( ༨༠ བ）བའི་
བྱ་བ་ལ་གྲིམས་པ། བཟོད་པ་དང་ལྡན་པ། བསྙེན་པར་རྫོགས་ནས་ལོ་བཅུ་མ་
ལོན་པའམ། ལོན་ཀྱང་ལྔ་ཕྲུགས་ཉེར་གཅིག་པོ་གང་རུང་དང་མི་ལྡན་པའི་
ཆོས་དགུ་ལྡན་གཅིག་དགོས་ཏེ། སུམ་བརྒྱ་པ་ལས། བླ་མ་ལ་གུས་ཚུལ་ཁྲིམས་
ཡང་དག་ལྡན། །བསམ་གཏན་དང་ནི་འདོན་ལ་ཡང་དག་བརྩོན། །གྲིམ་ཞིང་
དུལ་ལ་བཟོད་དང་ལྡན་པ་ནི། །སྡོམ་བརྩོན་གནས་པའི་ཆོས་ལྡན་ཤེས་པར་བྱ།
ཞེས་གསུངས་པའི་ཕྱིར། གསུམ་པ་ནི། བྱ་བ་རྒྱུན་མ་རྣམས་དཔོན་སློབ་གཉིས་
ཀ་མཚམས་ནང་གཅིག་ཏུ་ཡོད་ན་ཉིན་རེ་བཞིན་ལན་རེ་ཞུ། རྒྱང་གྲ གས་
ལྔའམ་དྲུག་ན་ཡོད་ན་ཞག་ལྔའམ་དྲུག་ན་ཞུ། དཔག་ཚད་ཕྱེད་དང་བ་སུམ་
ཡོད་ན་གསོ་སྦྱོང་གི་ཚེ་ཞུ་བར་བྱ་བ་ཡིན་ཞིང༌། གློ་བུར་བ་རྣམས་ནི་བྱུང ་དུས་
རེས་ཞུ་བར་བྱ་བ་ཡིན་པའི་ཕྱིར། བཞི་པ་ཡོད་དེ། བྱར་རུང་མི་རུང་ཐེ་ཚོམ་ཟ་
བ་རྣམས་དང་། བྱར་རུང་བར་ངེས་ཀྱང་འབད་པ་ཆེན་པོས་ང། སྒྲུབ་དགོས་པ་
རྣམས་ཞུ་བར་བྱ་བ་ཡིན་པའི་ཕྱིར། བྱར་མི་རུང་བ་རང་ཉིད་ཀྱིས་ངེས་ན་ཞུ་
མི་དགོས་ཏེ། བླ་མ་མཚན་ཉིད་དང་ལྡན་པ་ཡིན་ན་གནང་བར་མི་འགྱུར་
ཞིང་། གནང་བ་བྱུང་ཡང་རང་ཉིད་ཀྱིས་མི་རུང་བར་ངེས་པའི་ཕྱིར། ལྔ་
པ་ལ་ཁ་ཅིག །བྱ་བ་ཞུ་བའི་ཚེ་རང་མིང་ནས་སྨོས་མི་དགོས་པར་དེ་རིང་གི་
• 174.



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད།
གདུགས་དང་། མཚན་གྱི་རིམ་པ་ལ་ཀུན་ཏུ་སྤྱད་པར་རུང་བ་དག་བགྱི་བར་
ཞུ་འཚལ་ཞེས་སྤྱི་ནས་ཞུས་པས་ཆོག་སྟེ། འོད་ལྡན་ལས། ཀུན་ཏུ་སྤྱད་པར་
རུང་བ་དག་བགྱིའོ། །ཞེས་ཞུ་བར་བཤད་པའི་ཕྱིར། ཞེས་ཟེར། ཁ་ཅིག་
ལུང་དེས་བྱ་བ་ཞུ་བའི་གཞིར་བྱ་བ་རུང་བ་དག་བསྟན་པ་ཡིན་གྱི། བྱ་བ་ཞུ་
མཚམས་བསྟན་པ་མ་ཡིན་པའི་ཕྱིར། བྱ་བ་རང་རང་གི་མིང་ནས་སྨོས་ནས་མ་
ཞུས་ན། བྱ་བ་རུང་མི་རུང་གི་མཚམས་ཤེས་པར་མི་འགྱུར་བའི་ཕྱིར། རྣམ་
འབྱེད་ལས། རྣམ་སྦྱར་འཚེམ་པར་ཞུ། ཉིན་མོ་སྤྱོད་པ་ལ་མཆིས་པར་ཞུ། ཞེས་
དང་། ལོ་དྲི་བར། ཆག་ཆག་དང་། ཕྱག་དང༌། ཀློག་པ་དང༌། ཞེས་དང་། ཀ་རི་
ཀ་ལྔ་བཅུ་པ་ལས། འཚལ་མ་འཚལ་ཞེས་བླ་མ་ལ། །བརྟུལ་ཞུགས་ཅན་གྱིས་ཞུ་
བར་བྱ། །ཞེས་གསུངས་( ༨ ༡ ན）པའི་ཕྱིར་ཟེར། རང་ལུགས་ནི་དེའི་ཚུལ་ཡོད་
དེ། བྱ་བ་གློ་བུར་བ་བྱུང་བའི་ཚེ་རང་མིང་ནས་སྨོས་དགོས་ཤིང་། ཐེ་ཚོམ་ཟ་
བ་ཞུ་བའི་ཚེ་ཡང་དེ་ལྟར་ཞུ་དགོས་ལ། རུང་བར་ངེས་པ། ནར་མར་ཞུ་བའི་ཚེ་
ཀུན་ཏུ་སྤྱད་པར་རུང་བ་དག་བགྱི་བར་ཞུ་འཚལ། ཞེས་པའི་ཚུལ་གྱིས་ཞུ་བར་
བྱ་བ་ཡིན་པའི་ཕྱིར། དྲུག་པ་ལ། ཡུལ་གྱི་དམིགས་བསལ། རྟེན་གྱི་དམིགས་
བསལ། བྱ་བའི་དམིགས་བསལ་གསུམ་ལས། དང་པོ་ལ། སྤྱིར་བྱ་བ་ཐམས་
ཅད་གནས་ཀྱི་བླ་མ་མ་ཡིན་པ་གཞན་ལ་ཞུ་མི་རུང་ལ། གནས་སྐབས་ཀྱི་
དབང་གིས་ཞུ་རུང་བ་དེ་ལ་བཞི་ཡོད་དེ། གནས་ཀྱི་བླ་མ་ཉེ་བར་མི་གནས་པ་
ན་བྱ་བ་གློ་བུར་དུ་བྱུང་བའི་ཚེ་དང༌། དབྱར་ཁས་བླངས་པའི་ཚེ་གནས་དེར་
གནས་ཀྱི་བླ་མར་འོས་པ་མེད་ཅིང་གནས་གཞན་ནས་བཙལ་ཀྱང་མ་རྙེད་ན།
དབྱར་སྔ་མའི་ཟླ་བ་ཕྱེད་མ་གཉིས་དང་། ཕྱི་མའི་དང་པོ་གཉིས་ཀྱི་དུས་སུ་
དགེ་འདུན་འདུས་པའི་ནང་ནས་གང་ཆེས་རྒན་པ་དང༌། རང་གི་གནས་ཀྱི་བླ་
མ་གཞན་ན་གནས་པ་དང་། དེ་དང་རྒྱུ་མཚན་མཚུངས་པའི་རུང་མཐུན་སྦྱར་
བ་རྣམས་ཡིན་པའི་ཕྱིར། གཉིས་པ་ནི། བསྙེན་པར་རྫོགས་ནས་སྡོམ་རྒྱུན་བར་
• 175 •



པཎ་ཆེན་བདེ་ལེགས་ཉི་མས་མཛད།
མ་ཆད་དུ་ལོ་ལྔ་ལོན་ཅིང་། ལྔ་ཕྲུགས་མཐའ་མ་དང་ལྡན་པ། གནས་ཀྱི་བླ་
མ་འཚོལ་བའི་གནས་སྐབས་དང་སློབ་དཔོན་གྱི་སློབ་མ་ཆད་པས་བཅད་ནས་
བཀག་པ་དང༌། དགེ་འདུན་གྱིས་གནས་ལ་ནན་ཏུར་གྱི་ལས་བྱས་པ་དང༌།
གནས་བཅས་ན་སྲོག་དང་ཚུལ་ཁྲིམས་ཀྱི་བར་ཆད་དུ་འགྱུར་བའི་དགག་བྱ་་་་
དང་ལྡན་པ་དང་། དེ་དང་རྒྱུ་མཚན་མཚུངས་པའི་རུང་མཐུན་སྦྱར་བ་རྣམས་
ཡིན་ནོ། །གསུམ་པ་ནི། བཤང་གཅི་དང་། སོ་ཤིང་འདོར་བ་དང་། ཉེ་འཁོར་
དང་བཅས་པའི་གཙུག་ལག་ཁང་དང་། མཆོད་རྟེན་ལ་ཕྱག་འཚལ་བ་དང་།
གཙུག་ལག་ཁང་ནས་འདོམས་བཞི་བཅུ་རྩ་དགུའི་བར་འགྲོ་བ་དང༌། དེར་
ཚངས་པར་སྤྱོད་པ་རྣམས་ལ་ཕེབས་པར་སྨྲ་བ་དང༌། གཏམ་འདྲི་བ་དང་།
ལྷན་ཅིག་ཏུ་གནས་པ་དང་། སྦྱོར་བ་ཆུང་ངུའི་མོད་ལ་བྱས་ཆོག་པ་རྣམས་
དང༌། ཞུས་ན་བཞད་གད་དུ་འགྲོ་བ་རྣམས་ཡིན་ནོ། །
གཉིས་པ་ལ་མདོར་བསྟན་པ་དང་། རྒྱས་པར་བཤད་པ་གཉིས་ལས། དང་
པོ་དེ་འཆད་པར་བྱེད་པ་ལ། འོག་ནས་འབྱུང་བ་དག་ལ་ཞེས་སོགས་གསུངས།
གཉིས་འཆད་པ་ལ། ནད་གཡོག་དང་། ཞེས་སོགས་གསུངས། འོ་ན་འོག་ནས་
འབྱུང་བ་ཞེས་སོགས་ཀྱི་གཞུང་འདི་གང་ལས་འཕྲོས་ན། བསྙེན་པར་རྫོགས་
ནས་ཞེས་སོགས་ཀྱི་གཞུང་འདི་ལས་འཕྲོས། བསྙེན་པར་རྫོགས་ནས་ཞེས་
སོགས་ཀྱི་སྐབས་སུ། སྤྱིར་བཏང་ལ་བསྙེན་པར་རྫོགས་ནས་སྡོམ་རྒྱུན་བར་
མ་ཆད་དུ་ལོ་བཅུ་མ་ལོན་པར་གཞན་གྱི་མཁན་སོགས་གསུམ་བྱ་མི་རུང་བར་་
བཤད་པ་ལ། དེ་ལྟར་ཡིན་ན་བསྙེན་པར་རྫོགས་ནས་ལོ་བཅུ་ལོན་ན་གཞན་གྱི་
མཁན་སོགས་གསུམ་བྱ་རུང་བས་ཁྱབ་བམ་ཞེ་ན། དེ་མ་ཁྱབ་ཅེས་སྟོན་པ་ལ་
གཞུང་འདི་བྱུང་། དོན་ནི། དེ་ལྟར་མ་ཁྱབ་སྟེ། བསྙེན་པར་རྫོགས་ནས་སྡོམ་
རྒྱུན་བར་མ་ཆད་དུ་ལོ་བཅུ་ལོན་ཀྱང་འོག་ནས་བཤད་པའི་ལྔ་ཕྲུགས་ཉེར་་་་་
གཅིག་པོ་གང་རུང་གི་ཡོན་ཏན་དང་མི་ལྡན་ན་དེ་ལྟར་བྱར་མི་རུང་སྟེ། དེ་ལ་
• 176 .



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད།
མཁས་ཤིང་ཕན་འདོགས་ཀྱི་ཡན་ལག་མ་ཚང་བའི་ཕྱིར། །
གཉིས་པ་རྒྱས་པར་གཞུང་དང་སྦྱར་ནས་འཆད་པ་ལ། ལུང་གི་བར་སྡོམ་
ལས། ལོ་བཅུ་ལོན་དང་འཛིན་མཁས་དང་། །རིག་དང་གསལ་དང་འཛིན་
འཇུག་དང་། །སློབ་དང་སློབ་འཇུག་རྣམ་པ་གཉིས། །ཕུན་སུམ་ཚོགས་གཉིས་
རྣམ་པ་གསུམ། །སློབ་དང་མི་སློབ་བྱུང་ཤེས་དང༌། །གནས་འཆའ་འཆར་
འཇུག་ལྟུང་བ་ཤེས། །ལྷོ་ཡི་རི་ལ་རྒྱུ་བ་ཡི། །སྡེ་ཚན་ཡང་དག་བསྡུས་པ་ཡིན། །
ཞེས་གསུངས་པ་ལྟར་གྱི་ལྔ་ཕྲུགས་ཉེར་གཅིག་ཡོད་ལ། དེ་རྣམས་བསྡུ་ན། སྡེ་
སྣོད་གཉིས་ཤེས་པའི་ཡོན་ཏན། སྡེ་སྣོད་གསུམ་ཤེས་པའི་ཡོན་ཏན། དགེ་སྦྱོང་
ཚུལ་གྱི་ཡོན་ཏན། འདུལ་བའི་སྡེ་སྣོད་ཤེས་པའི་ཡོན་ཏན་དང་བཞིར་འདུས་
ལ། དང་པོ་འཆད་པ་ལ། ནད་གཡོག་དང་། ཞེས་སོགས་གསུངས། དོན་ནི། ལོ་
བཅུ་ལོན་པའི་ལྔ་ཕྲུགས་བཞག་ཏུ་ཡོད་དེ། ནད་གཡོག་བྱེད་དམ་བྱེད་དུ་
འཇུག་ནུས་པ། འགྱོད་པ་སེལ་བར་བྱེད་དམ་བྱེད་དུ་འཇུག་ནུས་པ། སྡིག་པ་
ཅན་གྱི་ལྟ་བའི་( ར ༢ ན）རྣམ་པ་སྤོང་བར་བྱེད་དམ་བྱེད་དུ་འཇུག་ནུས་པ།
གནས་མངོན་པར་མི་དགའ་བ་འདོར་བར་བྱེད་དམ་བྱེད་དུ་འཇུག་ནུས་པས།
བསྙེན་པར་རྫོགས་ནས་སྡོམ་རྒྱུན་བར་མ་ཆད་དུ་ལོ་བཅུ་ལོན་པ་རྣམས་ལོ་་་་་
བཅུ་ལོན་པའི་ལྔ་ཕྲུགས་ཡིན་པའི་ཕྱིར། གཉིས་པ་ལ། ཡན་ལག་ཐུན་མོང་བ་
དང་། ཐུན་མོང་མ་ཡིན་པ་གཉིས་ལས། དང་པོ་ནི། འདི་ནས་བཟུང་སྟེ་སློབ་
པའི་ལྔ་ཕྲུགས་ཡན་ཆད་ཀྱི་ཡན་ལག་མ་ཚང་བ་རྣམས་ལ་ཚུལ་ལྡན་མང་ཐོས་་
གཉིས་བསྣན་དགོས་སོ། །ཞེས་འཆད་པ་ལ། སློབ་པ་ཉིད་ཡན་ཆད་ལྔ་པ་མ་
ཡིན་པ་ལ་ཚུལ་ཁྲིམས་དང་ལྡན་པ་ཉིད་དང་མང་དུ་ཐོས་པ་ཉིད་སྦྱར་རོ། །
ཞེས་གསུངས་པའི་ཕྱིར། གཉིས་པ་ལ། ཚིག་དོན་གཉིས་ཀ་ཤེས་པའི་ཡོན་ཏན་
དང་། དོན་རྐྱང་པ་ཤེས་པའི་ཡོན་ཏན་གཉིས། དང་པོ་ནི། སྡེ་སྣོད་མངོན་པར་
ཤེས་པའི་ལྔ་ཕྲུགས་དེ་ལ་སྡེ་སྣོད་འཛིན་པ་ལ་སོགས་པའི་ལྔ་ཕྲུགས་བཞི་དང་།
， 177 •



པཎ་ཆེན་བདེ་ལེགས་ཉི་མས་མཛད།
དེ་འཛིན་དུ་འཇུག་ནུས་པའི་ལྔ་ཕྲུགས་ཏེ་ལྔ་འཆད་པ་ལ། སྡེ་སྣོད་མངོན་ང་ར་
ཤེས་པ་ཉིད་དོ། །དེ་དག་འཛིན་དུ་འཇུག་ནུས་པ་ཉིད་དོ། །ཞེས་གསུངས་ང་འི་
ཕྱིར། སྡེ་སྣོད་མངོན་པར་ཤེས་པའི་ལྔ་ཕྲུགས་དེ་ལ་བཞི་ཡོད་པའི་དེ་འཛིན་
པའི་ལྔ་ཕྲུགས་བཞག་ཏུ་ཡོད་དེ། སྡེ་སྣོད་གསུམ་གྱི་ཚིག་དོན་འཛིན་ནུས་པའི་
སྟེང་དུ་མང་ཐོས་ཚུལ་ལྡན་གཉིས་བསྣན་པ་དེ་དེ་འཛིན་པའི་ལྔ་ཕྲུགས་ཡིན་་་་
པའི་ཕྱིར། སྡེ་སྣོད་གསུམ་ལ་མཁས་པའི་ལྔ་ཕྲུགས་ཡོད་དེ། སྡེ་སྣོད་གསུམ་གྱི་
ཚིག་དོན་མ་འདྲེས་པར་འབྱེད་ནུས་པའི་སྟེང་དུ་མང་ཐོས་ཚུལ་ལྡན་གཉིས་་་
བསྣན་པ་དེ་སྡེ་སྣོད་གསུམ་ལ་མཁས་པའི་ལྔ་ཕྲུགས་ཡིན་པའི་ཕྱིར། སྡེ་སྣོད་
རིག་པའི་ལྔ་ཕྲུགས་ཡོད་དེ། སྡེ་སྣོད་གསུམ་རང་གིས་རྩོམ་ནུས་པའི་སྟེང་དུ་
མང་ཐོས་ཚུལ་ལྡན་གཉིས་བསྣན་པ་དེ་སྡེ་སྣོད་རིག་པའི་ལྔ་ཕྲུགས་ཡིན་པའི་་་
ཕྱིར། སྡེ་སྣོད་གསལ་བའི་ལྔ་ཕྲུགས་ཡོད་དེ། རང་ཉིད་ཀྱིས་བརྩམས་པའི་སྡེ་
སྣོད་གསུམ་གཞན་ལ་གསལ་བར་བྱེད་ནུས་པའི་སྟེང་དུ་ཚུལ་ལྡན་མང་ཐོས་་་
གཉིས་( ༨ ༢ བ) བསྣན་པ་དེ་སྡེ་སྣོད་གསལ་བའི་ལྔ་ཕྲུགས་ཡིན་པའི་ཕྱིར། སྡེ་
སྣོད་འཛིན་དུ་འཇུག་ནུས་པའི་ལྔ་ཕྲུགས་ཡོད་དེ། སྡེ་སྣོད་གསུམ་རང་ཉིད་
ཀྱིས་འཛིན་ནུས་པར་མ་ཟད་གཞན་འཛིན་དུ་འཇུག་ནུས་པའི་སྟེང་དུ་ཚུལ་་་་
ལྡན་མང་ཐོས་གཉིས་བསྣན་པ་དེ་དེ་འཛིན་དུ་འཇུག་ནུས་པའི་ལྔ་ཕྲུགས་་་་་་
ཡིན་པའི་ཕྱིར། གཉིས་པ་སྟོན་པ་ལ། ལྷག་པའི་ཚུལ་ཁྲིམས་དང་སེམས་དང་
ཤེས་རབ་ལ་སློབ་པ་ཉིད་དོ། །སློབ་ཏུ་འཇུག་ཀྱང་ནུས་པ་ཉིད་དོ། །ཞེས་
གསུངས། དོན་ནི། བསླབ་པ་གསུམ་ལ་སློབ་པའི་ལྔ་ཕྲུགས་ཡོད་དེ། ལྷག་
པའི་ཚུལ་ཁྲིམས་དང་སེམས་དང་ཤེས་རབ་ལ་རང་ཉིད་ཀྱིས་སློབ་ནུས་པའི་་་་
སྟེང་དུ་ཚུལ་ལྡན་མང་ཐོས་གཉིས་བསྣན་པ་དེ་བསླབ་པ་གསུམ་ལ་སློབ་པའི་
ལྔ་ཕྲུགས་ཡིན་པའི་ཕྱིར། དེ་ལ་སློབ་ཏུ་འཇུག་ནུས་པའི་ལྔ་ཕྲུགས་ཡོད་དེ།
ལྷག་པའི་ཚུལ་ཁྲིམས་སོགས་གསུམ་ལ་རང་ཉིད་ཀྱིས་སློབ་ནུས་པར་མ་ཟད།
• 178 .



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད།
གཞན་སློབ་ཏུ་འཇུག་ནུས་པའི་སྟེང་དུ་ཚུལ་ལྡན་མང་ཐོས་གཉིས་བསྣན་པ་་་་
དེ། དེ་གསུམ་ལ་སློབ་ཏུ་འཇུག་ནུས་པའི་ལྔ་ཕྲུགས་ཡིན་པའི་ཕྱིར། འདི་གཉིས་
ཀྱི་ཡན་ལག་ཏུ་གྱུར་པའི་མང་དུ་ཐོས་པ་ནི། ཕྱི་རོལ་པ་དང་ཐུན་མོང་བའི་
བསྟན་བཅོས་མང་དུ་ཐོས་པ་ལ་བྱེད་དོ། །འདི་གཉིས་ཀྱི་སྐབས་ནས་བསྟན་
པའི་ལྷག་པའི་ཚུལ་ཁྲིམས་ནི། འདུལ་བ་ནས་གསུངས་པའི་བསླབ་པའི་གནས་
ཐམས་ཅད་ལ་བྱེད། ཏིང་ངེ་འཛིན་ནི་བསམ་གཏན་བཞི་པའི་སེམས་དང་།
ཤེས་རབ་ནི་ཟད་མི་སྐྱེ་ཤེས་པ་ལ་བྱེད། ལྷག་པའི་སྤྱོད་པ་དང་། འདུལ་བ་དང་
སོ་སོར་ཐར་པ་ལ་ཡང་དེ་བཞིན་ནོ། །ཞེས་པའི་དོན་ནི། འདུལ་བ་ལ་བསླབ་
པའི་ལྔ་ཕྲུགས་ཡོད་དེ། ལྷག་པའི་སྤྱོད་པ་དང༌། འདུལ་བ་དང་། སོ་སོར་ཐར་
པ་ལ་རང་ཉིད་ཀྱིས་སློབ་ནུས་པའི་སྟེང་དུ་ཚུལ་ལྡན་མང་ཐོས་གཉིས་བསྣན་་་
པ་དེ་དེ་ལ་སློབ་པའི་ལྔ་ཕྲུགས་ཡིན་པའི་ཕྱིར། དེ་ལ་སློབ་ཏུ་འཇུག་ནུས་པའི་
ལྔ་ཕྲུགས་ཡོད་དེ། ལྷག་པའི་སྤྱོད་པ་སོགས་གསུམ་ལ་རང་ཉིད་ཀྱིས་སློབ་ནུས་
པར་མ་ཟད་གཞན་སློབ་ཏུ་འཇུག་པའི་སྟེང་དུ་ཚུལ་ལྡན་མང་ཐོས་གཉིས་་་་་་
བསྣན་( ༨ ༣ ན) པ་དེ་དེ་ལ་སློབ་ཏུ་འཇུག་ནུས་པའི་ལྔ་ཕྲུགས་ཡིན་པའི་ཕྱིར།
འདི་གཉིས་ཀྱི་ཡན་ལག་ཏུ་གྱུར་པའི་མང་དུ་ཐོས་པ་ནི། འདུལ་བའི་སྡེ་སྣོད་
མང་དུ་ཐོས་པ་ལ་བྱེད། ལྷག་པའི་སྤྱོད་པ་ནི། འདུལ་བ་ནས་བཤད་པའི་འགྲོ་
འཆག་ཉལ་འདུག་བཞི་ལ་བྱེད། འདུལ་བ་ནི་ལུང་སྡེ་བཞི་དང་། སོ་སོར་ཐར་
པ་ནི་ཕའི་སོ་ཐར་ལ་བྱེད། དད་པ་དང་ཚུལ་ཁྲིམས་དང་ཐོས་པ་དང་གཏོང་
བ་དང་། ཤེས་རབ་ཕུན་སུམ་ཚོགས་པ་ཉིད་དོ། །ཞེས་གསུངས་པའི་དོན་ནི།
ཕུན་ཚོགས་གོང་མའི་ལྔ་ཕྲུགས་ཡོད་དེ། དད་པ་ཚུལ་ཁྲིམས་ཐོས་པ་གཏོང་བ་
ཤེས་རབ་ཕུན་སུམ་ཚོགས་པ་རྣམས་ཕུན་ཚོགས་གོང་མའི་ལྔ་ཕྲུགས་ཡིན་པའི་
ཕྱིར། འདིའི་ཡན་ལག་ཏུ་གྱུར་པའི་ཐོས་པ་ནི། འདུལ་བ་མང་དུ་ཐོས་པ་ལ་
བྱེད། ཚུལ་ཁྲིམས་དང་ཏིང་ངེ་འཛིན་དང་ཤེས་རབ་དང་རྣམ་པར་གྲོལ་བ་
• 179 •



པཎ་ཆེན་བདེ་ལེགས་ཉི་མས་མཛད།
དང་དེ་ཤེས་པ་དང་མཐོང་བ་རྣམས་ཀྱིས་ཀྱང་ངོ༌། །ཞེས་གསུངས་པའི་དོན་
ནི། ཕུན་ཚོགས་འོག་མའི་ལྔ་ཕྲུགས་ཡོད་དེ། ཚུལ་ཁྲིམས་དང༌། ཏིང་ངེ་འཛིན་
དང༌། ཤེས་རབ་དང་། རྣམ་པར་གྲོལ་བ་དང་། དེ་ཤེས་དང༌། དེ་མཐོང་ཕུན་
སུམ་ཚོགས་པ་རྣམས་ཕུན་ཚོགས་འོག་མའི་ལྔ་ཕྲུགས་ཡིན་པའི་ཕྱིར། འདིའི་
ཡན་ལག་ཏུ་གྱུར་པའི་རྣམ་པར་གྲོལ་བ་ནི། ཉོན་སྒྲིབ་ཟད་པར་སྤངས་པའི་
རྣམ་གྲོལ་ལམ་ལ་བྱེད། དེ་ཤེས་ནི་མི་སློབ་པའི་ཟད་མི་སྐྱེ་ཤེས་པའི་ཡེ་ཤེས་ལ་
བྱེད། དེ་མཐོང་ནི་མི་སློབ་པའི་ཡང་དག་པའི་ལྟ་བ་ལ་བྱེད། འདི་ནས་སློབ་
པའི་ལྔ་ཕྲུགས་ཀྱི་བར་ཡན་ལག་མ་ཚང་བ་རྣམས་ལ་ཚུལ་ལྡན་མང་ཐོས་སུ་མ་
ཟད། བརྩོན་འགྲུས་རྩོམ་པ་དང་ཤེས་རབ་དང་ལྡན་པ་ཡང་ཡན་ལག་ཏུ་སྦྱོར་
དགོས་ཏེ། བརྩོན་འགྲུས་བརྩམས་པ་ཉིད་དང་ཤེས་རབ་དང་ལྡན་པ་ཉིད་
དང་ཡང་སྦྱར་རོ། །ཞེས་གསུངས། དྲན་པ་དང་ལྡན་པ་ཉིད་དང་། ཚུལ་ལྡན་
མང་ཐོས་གཉིས་དང་། བརྩོན་འགྲུས་བརྩམས་པ་ཉིད། ཤེས་རབ་དང་ལྡན་པ་
རྣམས་དྲན་པ་དང་ལྡན་པའི་ལྔ་ཕྲུགས་ཡིན། ཞེས་འཆད་པ་ལ། དྲན་པ་དང་
ལྡན་པ་( ༨ ༣ བ）ཉིད་དང་། ཞེས་གསུངས། དྲན་ལྡན་མ་གཏོགས་པའི་ཡན་ལག་
ཐུན་མོང་བ་བཞི་པོའི་སྟེང་དུ་ནང་དུ་ཡང་དག་པར་འཇོག་པ་བསྣན་པ་ནང་་
དུ་ཡང་དག་པར་འཇོག་པའི་ལྔ་ཕྲུགས་ཡིན་། ཞེས་འཆད་པ་ལ་ ནང་དུ་ཡང་
དག་བཞག་པ་ཉིད་དང་། ཞེས་གསུངས། ཡང་ཡན་ལག་ཐུན་མོང་བ་བཞི་པོ་
དེའི་སྟེང་དུ་མཉམ་པར་བཞག་པ་བསྣན་པ་མཉམ་པར་བཞག་པའི་ལྔ་ཕྲུགས་
ཡིན། ཞེས་འཆད་པ་ལ། མཉམ་པར་བཞག་པ་ཉིད་དོ། །ཞེས་གསུངས། འདི་
གསུམ་གྱི་ཡན་ལག་ཏུ་གྱུར་པའི་མང་དུ་ཐོས་པ་ནི། འདུལ་བ་མང་དུ་ཐོས་པ་
ལ་བྱེད། ནང་དུ་ཡང་དག་འཇོག་པ་དང༌། མཉམ་པར་འཇོག་པ་གཉིས་ཀྱི་
ཁྱད་པར་གང་ཞེ་ན། དེ་གཉིས་ཀྱི་ཁྱད་པར་ཡོད་དེ། དེ་གཉིས་ཏིང་ངེ་འཛིན་
ལ་རྩེ་གཅིག་ཏུ་མཉམ་པར་བཞག་པར་མཚུངས་ཀྱང་། བྱིང་རྒོད་ཕྲ་མོའི་སྐྱོན་
• 180 .



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད།
དང་མ་བྲལ་བའི་གནས་སྐབས་ལ་ནང་དུ་ཡང་དག་འཇོག་པ་དང་། དེ་དང་
བྲལ་བའི་གནས་སྐབས་ལ་མཉམ་པར་འཇོག་པ་ཡིན་པའི་ཕྱིར། གསུམ་པ་ནི།
སློབ་པ་ཉིད་དོ། །ཞེས་པས་འཆད། དོན་ནི། སློབ་པའི་ཚུལ་ཁྲིམས་དང་། ཏིང་
ངེ་འཛིན་དང་། ཤེས་རབ་དང་། རྣམ་པར་གྲོལ་བ་དང་། དེ་ཤེས་དེ་མཐོང་
ཕུན་སུམ་ཚོགས་པ་རྣམས་སློབ་པའི་ལྔ་ཕྲུགས་ཡིན། ཞེས་འཆད་པ་ལ། སློབ་པ་
ཉིད་དོ། །ཞེས་གསུངས། འདིའི་ཡན་ལག་ཏུ་གྱུར་པའི་ཚུལ་ཁྲིམས་ནི་སློབ་པའི་
ལམ་གྱི་ངོ་བོར་གྱུར་པའི་ཟག་མེད་ཀྱི་ཚུལ་ཁྲིམས་ལ་བྱེད། རྣམ་པར་གྲོལ་བ་
ནི། ཉོན་སྒྲིབ་ཅི་རིགས་ལས་གྲོལ་བའི་རྣམ་གྲོལ་ལམ་ལ་བྱེད། བྱེ་བྲག་སྨྲ་བ་
ལྟར་ན། དེ་ཤེས་པ་ནི་མཐོང་ལམ་ཤེས་པ་བདུན། དེ་མཐོང་བ་ནི། མཐོང་ལམ་
བཟོད་པ་བརྒྱད་ལ་བྱེད། མི་སློབ་པའི་ཚུལ་ཁྲིམས་དང་ཏིང་ངེ་འཛིན་དང་
ཤེས་རབ་དང་རྣམ་པར་གྲོལ་བ་དང༌། དེ་ཤེས་དེ་མཐོང་རྣམས་མི་སློབ་པའི་
ལྔ་ཕྲུགས་ཡིན་ནོ། །ཞེས་འཆད་པ་ལ་མི་སློབ་པ་ཉིད་དོ། །ཞེས་གསུངས། ཕུན་
ཚོགས་འོག་མའི་ལྔ་ཕྲུགས་དང་། མི་སློབ་པའི་ལྔ་ཕྲུགས་གཉིས་ཀྱི་ཁྱད་པར་
ཡོད་དེ། ཡན་ལག་ཕྱི་མ་ལ་( ༨༤ན） ཁྱད་པར་མེད་ཀྱང༌། མི་སློབ་པའི་ཡན་ལག་
ཏུ་གྱུར་པའི་ཚུལ་ཁྲིམས་དེ་འདུལ་བ་ཤེས་པ་ལ་མིང་བཏགས་ནས་བསྟན་་་་་་
པའི་ཕྱིར། བྱུང་བ་མངོན་པར་ཤེས་པ་དང་། བཅས་པ་མངོན་པར་ཤེས་པ་
དང༌། རྗེས་བཅས་ཀྱི་མངོན་པར་ཤེས་པ་དང་། གནང་བ་མངོན་པར་ཤེས་
པ་དང་། བཀག་པ་མངོན་པར་ཤེས་པ་རྣམས་ཀྱི་ལྔ་ཕྲུགས་རྣམས་འཆད་པ་
ལ། བྱུང་བ་དང་བཅས་པ་དང་རྗེས་སུ་བཅས་པ་དང་དགག་པ་དང་གནང་
བ་མངོན་པར་ཤེས་པ་ཉིད་དོ། །ཞེས་གསུངས། དེའི་ཡན་ལག་དང་པོ་ལ་
གླེང་གཞི་བྱུང་ཡང་བཅས་པ་མ་མཛད་པ་ནི། སྲས་སྒྲ་གཅན་འཛིན་གྱིས་ཤེས་
བཞིན་དུ་བརྫུན་སྨྲས་ཀྱང་བཅས་པ་མ་མཛད་པ་ལྟ་བུ་དང་། གླེང་གཞི་བྱུང་
ལ་བཅས་པ་མཛད་པ་ནི། དགེ་སློང་བཟང་སྦྱིན་གྱིས་མི་ཚངས་སྤྱོད་བྱས་པ་
，
{3] •



པཎ་ཆེན་བདེ་ལེགས་ཉི་མས་མཛད།
ལ་བརྟེན་ནས། མི་ཚངས་སྤྱོད་སྤོང་བའི་བཅས་པ་མཛད་པ་ལྟ་བུ་གཉིས་
ཡོད། སྲས་སྒྲ་གཅན་འཛིན་གྱིས་དེ་ལྟར་བྱས་པ་ལ་བཅས་པ་མི་མཛད་པའི་རྒྱུ་
མཚན་ཡོད་དེ། དེའི་དུས་སུ་སྲས་སྒྲ་གཅན་འཛིན་དགེ་ཚུལ་ཡིན་ལ། དགེ་ཚུལ་
གྱི་རྟེན་ལ་བཅོམ་ལྡན་འདས་ཀྱིས་དངོས་བཅས་ཀྱི་ཁྲིམས་ཉིས་བརྒྱ་ལྔ་བཅུ་་་
རྩ་གསུམ་པོ་( ༡ ༡ ༢ན）གང་གི་ཡང་བཅས་པ་མ་མཛད་པའི་ཕྱིར་ ཡན་ལག་
གཉིས་པ་ལ་གསུམ། དགོས་པའི་དབང་གིས་སྒྲུབ་པ་མངོན་པར་ཤེས་པ།
དགག་པའི་དབང་གིས་བཀག་པ་མངོན་པར་ཤེས་པ། དགག་དགོས་གང་ཡང་
མེད་པའི་དབང་གིས་གནང་བ་མངོན་པར་ཤེས་པ་རྣམས་སུ་ཡོད་ལ། གསུམ་
པ་རྗེས་སུ་བཅས་པ་མངོན་པར་ཤེས་པ་ལ་ཡང་། དགག་པའི་རྗེས་སུ་དགག་
པ་བཅས་པ། དེའི་རྗེས་སུ་སྒྲུབ་པ་བཅས་པ། དགག་པའི་རྗེས་སུ་གནང་བ་
བཅས་པ་དང་། སྒྲུབ་པའི་རྗེས་སུ་སྒྲུབ་པ། དེའི་རྗེས་སུ་དགག་པ། དེའི་
རྗེས་སུ་གནང་བ་དང་། གནང་བའི་རྗེས་སུ་གནང་བ། གནང་བའི་རྗེས་སུ་
དགག་པ། དེའི་རྗེས་སུ་སྒྲུབ་པ་བཅས་པ་སྟེ་དགུའོ། །དང་པོ་ནི། མི་ཚངས་
སྤྱོད་བཀག་པའི་བཅས་པ་མཛད་པའི་རྗེས་སུ་སྡིག་( ༨༤བ)ཅན་དགོན་བ་པ་་་
ལ་སླར་མི་ཚངས་སྤྱོད་བཀག་པའི་བཅས་པ་མཛད་པ་ལྟ་བུའོ། །གཉིས་པ་ནི།
རབ་བྱུང་རྣམས་ལ་ཚོང་ཁེ་སྤོགས་བཀག་པའི་རྗེས་སུ་ཐབས་གང་གིས་ཀྱང་་་
བུ་ལོན་འཇལ་བར་མི་ནུས་པའི་བུ་ལོན་ཅན་ལ་ཚོང་ཁེ་སྤོགས་པ་གནང་བ་ལྟ་་་་
བུའོ། །གསུམ་པ་ནི། རབ་བྱུང་རྣམས་ལ་ཕྱི་དྲོའི་ཁ་ཟས་བཀག་པའི་རྗེས་སུ་
ནད་པ་ལ་ཉེས་མེད་དུ་གནང་བ་ལྟ་བུའོ། །བཞི་པ་ནི། དབྱར་སྔ་མ་ཁས་ལེན་
དགོས་པར་བཅས་པའི་རྗེས་སུ་དབྱར་ཕྱི་མ་ཁས་ལེན་དགོས་པར་བཅས་པ་་་་
ལྟ་བུའོ། །ལྔ་པ་ནི། དབྱར་ཁས་ལེན་དང་གསོ་སྦྱོང་བྱེད་དགོས་པར་བཅས་
པའི་རྗེས་སུ་གནས་བླ་མ་བསྟེན་པ་དང༌། ནང་འདོམ་ན་གནས་བླ་མ་མེད་
པའི་གནས་སུ་དེ་དག་བཀག་པའི་བཅས་པ་མཛད་པ་ལྟ་བུ། དྲུག་པ་ནི། ཚེས་
• 182.



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད།
བཅོ་ལྔའི་མཚན་མོ་ཐོག་ཐག་ཆོས་བཤད་ཉན་བྱ་དགོས་པར་བཅས་པའི་རྗེས་
སུ། ནད་པས་དེ་མ་བྱས་ཀྱང་ཉེས་མེད་དུ་གནང་བ་ལྟ་བུ། བདུན་པ་ནི།
ལྷམ་སྣ་སྦུབས་ཅན་གནང་བའི་རྗེས་སུ་གཏིང་སྦུབས་ཅན་གནང་བ་ལྟ་བུ།
བརྒྱད་པ་ནི། རབ་ཏུ་བྱུང་བ་རྣམས་ལ་མཆིལ་ལྷམ་གནང་བའི་རྗེས་སུ་སྒྲ་
གཅན་དང་རྒྱན་གྱིས་སྤྲས་པ་སོགས་བཀག་པའི་བཅས་པ་མཛད་པ་ལྟ་བུ།
དགུ་པ་ནི། དབྱར་བྱིན་རླབས་གནང་བའི་རྗེས་སུ་དགེ་འདུན་གྱི་དབྱེ་བ་
འདུམ་པ་སོགས་ཆོས་ལྡན་གྱི་བྱ་བ་ཁྱད་པར་ཅན་གྱི་ཕྱིར་དུ་ངེས་པར་དབྱར་་
བྱིན་གྱིས་བརླབས་ཏེ་འགྲོ་དགོས་པར་བཅས་པ་ལྟ་བུ། བར་དུ་གཅོད་པ་དང་
བར་དུ་གཅོད་པ་མ་ཡིན་པ་མངོན་པར་ཤེས་པ་དང་། སྨྲ་བ་དང་རྗེས་སུ་སྟོན་
པ་མངོན་པར་ཤེས་པ་དང་། རང་གི་གནས་པ་སློབ་མ་གནས་ཀྱི་བླ་མ་གཞན་
ལ་དུས་རྟག་ཏུ་གནས་འཆའ་བར་གཞུག་ནུས་པ་དེ། གནས་འཆའ་བར་
འཇུག་ནུས་པའི་ལྔ་ཕྲུགས་དང་། གོང་གི་ཡན་ལག་དང་པོ་བཞིའི་སྟེང་དུ་རང་
གི་གནས་པ་སློབ་མ་དེ། གནས་ཀྱི་བླ་མ་གཞན་ལ་རེ་ཞིག་གནས་འཆའ་བར་
འཇུག་ནུས་པ་དེ། རེ་ཤིག་གནས་འཆའ་བར་གཞུག་ནུས་པའི་ལྔ་ཕྲུགས་ཡིན་
ནོ། །ཞེས་འཆད་པ་ལ། བར་དུ་གཅོད་པ་དང་བར་དུ་གཅོད་པ་མ་( ༨༥ན) ཡིན་
པ་མངོན་པར་ཤེས་པ་ཉིད་དང་སྨྲ་བ་པོ་ཉིད་དང་རྗེས་སུ་སྟོན་པ་ཉིད་དང་་་་
གནས་དང་རེ་ཤིག་གི་གནས་འཆར་གཞུག་ནུས་པ་ཉིད་དང་ཡང་སྦྱར་རོ། །
ཞེས་གསུངས། ལྟུང་བ་དང་ལྟུང་བ་མ་ཡིན་པ་མངོན་པར་ཤེས་པ་དང་། ཡང་
བ་དང་ལྕི་བ་མངོན་པར་ཤེས་པ་དང༌། སོ་སོར་ཐར་པ་དང་ལུང་རྒྱས་པ་ཁ་
ཏོན་ཐོན་པ་རྣམས་ལྟུང་ཤེས་ཀྱི་ལྔ་ཕྲུགས་ཡིན། ཞེས་འཆད་པ་ལ། ལྟུང་བ་
དང་ལྟུང་བ་མ་ཡིན་པ་དང༌། ཡང་བ་དང་ལྕི་བ་ཉིད་མངོན་པར་ཤེས་པ་ཉིད་
དང་སོ་སོར་ཐར་པ་དང་རྒྱས་པ་ཐོན་པ་ཉིད་དོ། །ཞེས་གསུངས་པའི་ཕྱིར།
• 183 •



པཎ་ཆེན་བདེ་ལེགས་ཉི་མས་མཛད།
ཆ༢ ལྔ་ཕྲུགས་ཉེར་གཅིག་གི་རྣམ་གཞག་རྒྱས་པར་
བཤད་པ།
༈ འདི་དག་གི་སྐབས་སུ་ལྔ་ཕྲུགས་ཀྱི་རྣམ་གཞག་བཤད་པ་ལ། སྤྱིར་
བསྟན་པ་དང༌། བྱེ་བྲག་ཏུ་བཤད་པ་གཉིས། དང་པོ་ལ་མཚན་ཉིད། དབྱེ་བ།
བསྡུ་བ། ཁྱད་པར་ཅན་ཡིན་མིན་གྱི་དོན་ལ་དཔྱད་པ། སྐྱེ་འཕགས་གང་གི་ལྔ་
ཕྲུགས་ཡིན་མིན་དཔྱད་པ། རང་དབང་ཅན་ཡིན་མིན་གྱི་དོན་ལ་དཔྱད་པ།
གཞན་གྱི་མཁན་སོགས་གསུམ་བྱེད་པ་ལ་ཡོན་ཏན་ཁ་བསྡུས་ཀྱིས་ཆོག་མི་་་་་
ཆོག་དཔྱད་པ་དང་བདུན་ལས། དང་པོ་ནི། གནས་ཀྱི་བླ་མ་དགེ་སློང་རང་ལ་
ལྡན་པའི་ཕྱིར་དུ་ལྔ་ཚན་བསྡེབས་པའི་ཡོན་ཏན་དེ། ལྔ་ཕྲུགས ཀྱི་མཚན་ཉིད།
གཉིས་པ་དེ་ལ་དབྱེ་ན་ཉེར་གཅིག་ཡོད་དེ། ལོ་བཅུ་ལོན་པའི་ལྔ་ཕྲུགས། སྡེ་
སྣོད་འཛིན་པའི་ལྔ་ཕྲུགས། དེ་མཁས་པའི་ལྔ་ཕྲུགས། དེ་རིགས་པའི་ལྔ་ཕྲུགས།
དེ་གསལ་བའི་ལྔ་ཕྲུགས། དེ་འཛིན་དུ་འཇུག་ནུས་པའི་ལྔ་ཕྲུགས། བསླབ་པ་
གསུམ་ལ་སློབ་པའི་ལྔ་ཕྲུགས། དེ་ལ་སློབ་ཏུ་འཇུག་ནུས་པའི་ལྔ་ཕྲུགས། འདུལ་
བ་ལ་སློབ་པའི་ལྔ་ཕྲུགས། དེ་ལ་སློབ་ཏུ་འཇུག་ནུས་པའི་ལྔ་ཕྲུགས། ཕུན་
ཚོགས་གོང་མའི་ལྔ་ཕྲུགས། ཕུན་ཚོགས་འོག་མའི་ལྔ་ཕྲུགས། དྲན་པ་དང་ལྡན་
པའི་ལྔ་ཕྲུགས། ནང་དུ་ཡང་དག་འཇོག་པའི་ལྔ་ཕྲུགས། མཉམ་པར་བཞག་
པའི་ལྔ་ཕྲུགས། སློབ་པའི་ལྔ་ཕྲུགས། མི་སློབ་པའི་ལྔ་ཕྲུགས། བྱུང་ཤེས་གྱི་
ལྔ་ཕྲུགས། གནས་འཆར་འཇུག་པའི་ལྔ་ཕྲུགས། དེ་རེ་ཞིག་གནས་འཆར་
( ༨༥བ）འཇུག་པའི་ལྔ་ཕྲུགས། ལྟུང་ཤེས་ཀྱི་ལྔ་ཕྲུགས་རྣམས་སུ་ཡོད་པའི་ཕྱིར།
དེ་སྐད་དུ་ཡང་། ལུང་གི་བར་སྡོམ་ལས། ལོ་བཅུ་ལོན་དང་འཛིན་མཁས་དང་།།
ཞེས་གསུངས་པའི་ཕྱིར། གསུམ་པ་ནི། དེ་ཐམས་ཅད་བསྡུ་ན་གཉིས་སུ་འདྲ་སྟེ།
ལྔ་ཕྲུགས་ཁྱད་པར་ཅན་དང་དེ་མིན་པ་གཉིས་སུ་འདུ་བའི་ཕྱིར། བཞི་པ་ལྔ་
• 184 •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད།
ཕྲུགས་ཁྱད་པར་ཅན་ཡིན་མིན་བཞག་ཏུ་ཡོད་དེ། འདུལ་བའི་སྡེ་སྣོད་ལས་
གཞན་པའི་སྡེ་སྣོད་གཞན་གཉིས་གང་རུང་ཤེས་པའི་ཡོན་ཏན་དང་ལྡན་པའི་
ལྔ་ཕྲུགས་དེ། ལྔ་ཕྲུགས་ཁྱད་པར་ཅན་དང་། འདུལ་བའི་སྡེ་སྣོད་རྐྱང་པ་ཤེས་
པའི་ཡོན་ཏན་དང་ལྡན་པའི་ལྔ་ཕྲུགས་དེ། ལྔ་ཕྲུགས་ཁྱད་པར་ཅན་མིན་པ་
ཡིན་པའི་ཕྱིར། ལྔ་པ་ནི། བསླབ་པ་གསུམ་ལ་སློབ་པའི་ལྔ་ཕྲུགས། སློབ་ཏུ་
འཇུག་ནུས་པའི་ལྔ་ཕྲུགས། ཕུན་ཚོགས་འོག་མའི་ལྔ་ཕྲུགས། སློབ་པའི་ལྔ་
ཕྲུགས། མི་སློབ་པའི་ལྔ་ཕྲུགས་རྣམས་འཕགས་པ་ཁོ་ནའི་རྒྱུད་ཀྱི་ལྔ་ཕྲུགས་
དང༌། ལྷག་མ་གཞན་རྣམས་སྐྱེ་འཕགས་ཐུན་མོང་བའི་ལྔ་ཕྲུགས་ཡིན་ནོ། །
དྲུག་པ་ལ་གང་ཟག་རང་དབང་ཅན་ཡིན་མིན་གྱི་དོན་ལ་དཔྱད་པ། ཡན་ལག་
རང་དབང་ཅན་ཡིན་མིན་གྱི་དོན་ལ་དཔྱད་པ། ལྔ་ཕྲུགས་རང་དབང་ཅན་
ཡིན་མིན་གྱི་དོན་ལ་དཔྱད་པ་དང་གསུམ་ལས། དང་པོ་ནི། གང་ཟག་རང་
དབང་ཅན་ཡིན་མིན་གྱི་དོན་བཞག་ཏུ་ཡོད་དེ། བརྟན་མཁས་གྱི་ཡོན་ཏན་
གཉིས་དང་ལྡན་པའི་དགེ་སློང་དེ། གང་ཟག་རང་དབང་ཅན་དང༌། དེ་ལས་
གཞན་པའི་དགེ་སློང་དེ་གང་ཟག་རང་དབང་ཅན་མ་ཡིན་པ་ཡིན་པའི་ཕྱིར།
གཉིས་པ་བཞག་ཏུ་ཡོད་དེ། མང་ཐོས་ཚུལ་ལྡན་གཉིས། བརྩོན་འགྲུས་
བརྩམས་ཤེས་གཉིས། བར་དུ་གཅོད་པ་དང་བར་དུ་གཅོད་པ་མིན་པ་མངོན་
པར་ཤེས་པ་གཉིས། ཏིང་ངེ་འཛིན་དང་ཤེས་རབ་དང་རྣམ་པར་གྲོལ་བ་དང༌།
དེ་ཤེས་དེ་མཐོང་རྣམས་ཡན་ལག་རང་དབང་ཅན་མ་ཡིན་ལ། ལྷག་མ་རྣམས་
ཡན་ལག་རང་དབང་ཅན་ཡིན་པའི་ཕྱིར། གསུམ་པ་ལྔ་ཕྲུགས་རང་དབང་
ཅན་ཡིན་མིན་གྱི་དོན་བཞག་( ༨༦ན） ཏུ་ཡོད་དེ། རང་ཉིད་རྒྱུད་ལ་ལྡན་པ་ལ་
ལྔ་ཕྲུགས་གཞན་ཞིག་རྒྱུད་ལ་ལྡན་དགོས་པའི་ལྔ་ཕྲུགས་དེ། རང་དབང་ཅན་
མ་ཡིན་པའི་ལྔ་ཕྲུགས་དང་། རང་ཉིད་རྒྱུད་ལ་ལྡན་པ་ལ་ལྔ་ཕྲུགས་གཞན་
ཞིག་རྒྱུད་ལ་ལྡན་མི་དགོས་པའི་ལྔ་ཕྲུགས་དེ། ལྔ་ཕྲུགས་རང་དབང་ཅན་ཡིན་
• 185 •



པཎ་ཆེན་བདེ་ལེགས་ཉི་མས་མཛད།
པའི་ཕྱིར། བདུན་པ་ནི། ཁ་ཅིག །གཞན་གྱི་མཁན་སོགས་གསུམ་བྱེད་ པ་ལ་
ཡོན་ཏན་ཁ་བསྡུས་ཀྱིས་ཆོག་སྟེ། སུམ་བརྒྱ་པ་ལས། ཚུལ་ཁྲིམས་ལྡན་དང་
འདུལ་བའི་ཆོ་ག་ཤེས། །ཞེས་སོགས་གསུངས་པའི་ཕྱིར། ཟེར་ན་མ་ཁྱབ་སྟེ།
དེ་ལྟ་བུའི་གཞུང་དེ་སྤྱིར་ཕུན་སུམ་ཚོགས་པ་འཆད་བྱེད་ཀྱི་ གཞུང་ཡིན་གྱི།
གཞན་གྱི་མཁན་སོགས་གསུམ་བྱ་རུང་གི་ཡོན་ཏན་འཆད་བྱེད་ཀྱི་གཞུང་མ་་་་
ཡིན་པའི་ཕྱིར། གཉིས་པ་བྱེ་བྲག་ཏུ་བཤད་པ་ནི། བྱུང་བ་དང་བཅས་པ་དང་
རྗེས་སུ་བཅས་པ་དང་། དགག་པ་དང་གནང་བ་མངོན་པར་བེས་པ་རྣམས་ནི།
བྱུང་ཤེས་ཀྱི་ལྔ་ཕྲུགས་ཡིན་ལ། དེ་ལ་ཡང་བྱུང་ལ་མ་བཅས་པ་དང་། བྱུང་ལ་
བཅས་པ་གཉིས་ལས། དང་པོ་ནི། གླེང་གཞི་བྱུང་ཡང་བཅས་པ་མ་མཛད་པ་
སྟེ། དཔེར་ན་སྲས་སྒྲ་གཅན་འཛིན་གྱིས་ཤེས་བཞིན་དུ་རྫུན་སྨྲས་པ་ལ་གླེང་
གཞི་བྱུང་ཡང་། བཅས་པ་མ་མཛད་པ་ལྟ་བུའོ། །གཉིས་པ་བྱུང་ལ་བཅས་པ་ནི།
གླེང་གཞི་བྱུང་ལ་བཅས་པ་མཛད་པ་སྟེ། དཔེར་ན། དགེ་སློང་བཟང་སྦྱིན་ལ་
མི་ཚངས་སྤྱོད་སྤོང་བའི་བསླབ་པ་བཅས་པ་ལྟ་བུ་ཡིན་ལ། དེ་རྣམས་མངོན་
པར་ཤེས་པ་ནི་བྱུང་བ་མངོན་པར་ཤེས་པའོ། །བཅས་པ་མངོན་པར་ཤེས་པ་
ནི། དགག་སྒྲུབ་གནང་གསུམ་གྱི་བསླབ་པའི་གཞི་སྟོན་པའི་སངས་རྒྱས་ཀྱི་
བཀའ་ནི་བཅས་པའི་ངོ་བོ་ཡིན་ལ། དེ་རྣམས་མངོན་པར་ཤེས་པ་ནི། བཅས་
པ་མངོན་པར་ཤེས་པ་ཡིན་པའི་ཕྱིར། རྗེས་སུ་བཅས་པ་མངོན་པར་ཤེས་པ་
བཞག་ཏུ་ཡོད་དེ། བཅས་པའི་རིགས་གཅིག་ལ་བཅས་པ་གཉིས་མཛད་པ་ནི།
རྗེས་སུ་བཅས་པ་ཡིན་ལ། དེ་རྣམས་མངོན་པར་ཤེས་པ་ནི། རྗེས་སུ་བཅས་པ་
མངོན་པར་ཤེས་པ་( ༨༦བ) ཡིན་པའི་ཕྱིར། རྗེས་བཅས་དེ་ལ་མུ་དགུ་ཡོད་དེ།
སྒྲུབ་པའི་རྗེས་སུ་སྒྲུབ་པ་བཅས་པ། དེའི་རྗེས་སུ་གནང་བ་བཅས་པ། སྒྲུབ་
པའི་རྗེས་སུ་དགག་པ་བཅས་པ། གནང་བའི་རྗེས་སུ་གནང་བ་བཅས་པ།
གནང་བའི་རྗེས་སུ་སྒྲུབ་པ་བཅས་པ། གནང་བའི་རྗེས་སུ་དགག་པ་བཅས་པ།
， 186 •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད།
དགག་པའི་རྗེས་སུ་དགག་པ། དགག་པའི་རྗེས་སུ་སྒྲུབ་པ་བཅས་པ། དགག་
པའི་རྗེས་སུ་གནང་བ་བཅས་པ་རྣམས་སུ་ཡོད་པའི་ཕྱིར། དང་པོ་ནི། དང་
པོར་དབྱར་སྔ་མ་ངེས་པར་ཁས་ལེན་དགོས་པར་བཅས་ནས། དེ་མ་གྲུབ་ན་
དབྱར་ཕྱི་མ་ཁས་ལེན་དགོས་པར་བཅས་པ་ལྟ་བུ། གཉིས་པ་ནི། ཚེས་བརྒྱད་
དང་བཅུ་བཞི་ལ་སོགས་པའི་མཚན་ཐོག་ཐག་ཆོས་བཤད་ཉན་བྱེད་དགོས་་་་
པར་བཅས་ནས། ནད་པས་དེ་མ་གྲུབ་ཀྱང་ཉེས་མེད་དུ་གནང་བ་ལྟ་བུ།
གསུམ་པ་ནི། དང་པོར་གསོ་སྦྱོང་དང་དབྱར་ཁས་ལེན་དགོས་པར་བཅས་
ནས། གནས་ཀྱི་བླ་མ་བསྟེན་པ་དང་ནང་འདོམ་པའི་ཚེ་གནས་བླ་མ་མེད་པར་
གསོ་སྦྱོང་དང་དབྱར་གནས་ཁས་བླང་བར་མི་བྱའོ། །ཞེས་གསུངས་པ་ལྟ་བུའོ། །
བཞི་པ་ནི། དང་པོར་མཆིལ་ལྷམ་སྣ་སྦུབས་ཅན་གནང་ནས། ཕྱིས་ཡུ་རིང་དང་
ཡུ་ཐུང་གནང་བ་ལྟ་བུའོ། །ལྔ་པ་ནི། སྔར་ལམ་གྲོགས་དང་བཅས་ཏེ་ལམ་དུ་
འགྲོ་དགོས་པར་གནང་ནས། ལམ་གྲོགས་ན་ན་ངེས་པར་ནད་གཡོག་བྱེད་
དགོས་པ་ལྟ་བུ། དྲུག་པ་ནི། སྔར་མཆིལ་ལྷམ་གནང་ནས་སྒྲ་ཅན་དང་རྒྱན་
ཅན་བཀག་པ་ལྟ་བུ། བདུན་པ་ནི། སྔར་དགེ་སློང་བཟང་སྦྱིན་ལ་བརྟེན་ནས་
མི་ཚངས་སྤྱོད་བཅས་པའི་རྗེས་སུ་དགོན་པ་བ་སྡིག་ཅན་ལ་བརྟེན་ནས་སྤྲ་མོ་་་
ལ་མི་ཚངས་སྤྱོད་བཀག་པ་ལྟ་བུ། བརྒྱད་པ་ནི། སྔར་ཕྱི་བཞིན་འགྲོ་བའི་དགེ་
སློང་མདུན་དུ་འགྲོ་བ་བཀག་ནས། དེའི་རྗེས་སུ་ཉམ་ང་བའི་ཚེ་ཕྱི་བཞིན་འགྲོ་
བའི་དགེ་སློང་མདུན་དུ་འགྲོ་དགོས་པར་བཅས་པ་ལྟ་བུ། དགུ་པ་ནི། རབ་ཏུ་
བྱུང་བ་རྣམས་ལ་ཕྱི་དྲོའི་ཁ་ཟས་བཀག་ནས། དེས་ཕན་པའི་ནད་པ་ལ་ཉེས་
མེད་དུ་གནང་བ་ལྟ་བུའོ། །བཀག་པ་མངོན་པར་ཤེས་པ་བཞག་ཏུ་ཡོད་དེ།
( ༨ ༧ན）སྟོན་པ་ཁས་བླངས་པ་རྣམས་ཀྱིས་ཐ་ན་རྩྭའི་མཆོག་མས་ཀྱང་ཆང་མི་་
བླུད། མི་འཐུང་ངོ་། །ཞེས་བཅས་པ་ལྟ་བུ་ནི་བཀག་པ་ཡིན་ལ། དེ་རྣམས་
མངོན་པར་ཤེས་པ་ནི་བཀག་པ་མངོན་པར་ཤེས་པ་ཡིན་པའི་ཕྱིར། གནང་བ་
· ]87.



པཎ་ཆེན་བདེ་ལེགས་ཉི་མས་མཛད།
མངོན་པར་ཤེས་པ་བཞག་ཏུ་ཡོད་དེ། བྱ་བ་དེ་བྱས་ཀྱང་ལྟུང་བ་དེ་མེད་མ་
བྱས་ཀྱང་ལྟུང་བ་དེ་མེད་པ་སྟེ། དཔེར་ན། ཕས་ཀྱི་རྒོལ་བ་ཚར་གཅོད་པའི་
ཕྱིར་དུ་ཉི་མའི་སུམ་ཆ་བདེ་བ་མ་ཡིན་པ་ལ་ཕྱི་རོལ་པའི་བསྟན་བཅོས་བཀླག་
པར་གནང་བ་ལྟ་བུ་ནི་གནང་བ་ཡིན་ལ། དེ་མངོན་པར་ཤེས་པ་ནི། གནང་
བ་མངོན་པར་ཤེས་པ་ཡིན་པའི་ཕྱིར། འདིར་བརྒལ་ལན་གྱི་སྒོ་ནས་མཐའ་
བཅད་པ་ལ། ཁ་ཅིག །གཞན་གྱི་མཁན་སོགས་གསུམ་བྱེད་པ་ལ་ཡང་ལྔ་ཕྲུགས་
ཉེར་གཅིག་པོ་ཐམས་ཅད་དང་ལྡན་དགོས་ཟེར་ན་མི་འཐད་དེ། ལྔ་ཕྲུགས་
ཉེར་གཅིག་པོ་ཐམས་ཅད་རྒྱུད་ལ་ལྡན་པའི་གང་ཟག་མི་སྲིད་པའི་ཕྱིར་ཏེ།
སློབ་པའི་ལྔ་ཕྲུགས་དང་མི་སློབ་པའི་ལྔ་ཕྲུགས་གཉིས་ཀ་རྒྱུད་ལ་ལྡན་པའི་་་་་
གང་ཟག་མི་སྲིད་པའི་ཕྱིར་ཏེ། མི་སློབ་པའི་ལྔ་ཕྲུགས་ཐོབ་པའི་ཚེ་སློང་པའི་
ལྔ་ཕྲུགས་བཏང་ཟིན་པའི་ཕྱིར། འོ་ན། སློབ་པ་དང་མི་སློབ་པའི་ལྔ་ཕྲུགས་ཀྱི་
སྐབས་སུ་འདུལ་བ་ཤེས་པ་གང་གིས་བསྟན་ཅེ་ན། ཁ་ཅིག །ལྔ་ཕྲུགས་ ་ཉེར་
གཅིག་པོ་ཐམས་ཅད་ལ་ལོ་བཅུ་ལོན་པ་མེད་མི་རུང་གི་ཡན་ལག་ཏུ་བསྟན་་
པས་འགྲུབ་སྟེ། སློབ་པ་དང་མི་སློབ་པ་འདི་དག་འཕགས་པ་ཡིན་པས་བསླབ་
པ་ལ་གུས་པའི་ཕྱིར། ལོ་བཅུའི་ནང་དུ་འདུལ་བ་ལ་སློབ་པས་ཁྱབ། བློ་མིག་
དང་ལྡན་པས་ལོ་བཅུའི་ནང་དུ་འདུལ་བ་ཤེས་ནུས་པའི་ཕྱིར། ལྔ་ཕྲུགས་ཉེར་
གཅིག་པོ་ཐམས་ཅད་ལ་ལོ་བཅུ་ལོན་པ་མེད་མི་རུང་གི་ཡན་ལག་ཏུ་དགོས་པ་
ཡིན་ཏེ། རྒྱ་ཆེར་འགྲེལ་ལས། ལོ་བཅུ་ལོན་པ་ཉིད་དང་འདུལ་བ་ལ་གནས་
པའི་དོན་ཉིད་ནི་འདའ་བར་བྱ་བ་མ་ཡིན་པའི་ཡན་ལག་ཡིན་ནོ། །ཞེས་
གསུངས་པའི་ཕྱིར། ཞེས་ཟེར། འོ་ན། ལོ་ལྔ་ལོན་ཞིང་ལྷན་( ༨ ༧༠）ཅིག་སྦྱར་
བ་ཐ་མ་དང་ལྡན་ན་གནས་མ་བཅས་པར་ལྗོངས་རྒྱུར་འགྲོ་བར་བྱའོ། །ཞེས་
གསུངས་པ་མི་འཐད་པར་ཐལ། ལྟུང་ཤེས་ཀྱི་ལྔ་ཕྲུགས་ལ་ལོ་བཅུ་ལོན་པ་མེད་
མི་རུང་གི་ཡན་ལག་ཏུ་དགོས་པའི་ཕྱིར་ཏེ། ལྔ་ཕྲུགས་ཉེར་གཅིག་པོ་ཐམས་
• 138 •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད།
ཅད་ལ་དེ་ལྟར་དགོས་པའི་ཕྱིར། ཁ་ཅིག །གཞུང་དུ་ལྔ་པ་གྲངས་ཚང་བར་
བསྟན་པའི་ལྔ་ཕྲུགས་དེ། ལྔ་ཕྲུགས་རང་དབང་ཅན་གྱི་མཚན་ཉིད་ཟེར་ན། མི་
སློབ་པའི་ལྔ་ཕྲུགས་ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར།
འདོད་ན། མི་སློབ་པ་ཉིད་དོ། །ཞེས་པའི་གཞུང་འདི་མི་སློབ་པའི་ལྔ་ཕྲུགས་
འཆད་བྱེད་ཀྱི་གཞུང་མ་ཡིན་པར་ཐལ་ལོ། །ཁ་ཅིག །ལྔ་ཕྲུགས་གང་ཞིག །
རང་ཉིད་རྒྱུད་ལ་ལྡན་པ་ལ་ལྔ་ཕྲུགས་གཞན་ཞིག་རྒྱུད་ལ་ལྡན་པ་སྔོན་དུ་འགྲོ་
དགོས་པ་དེ། རང་དབང་ཅན་མ་ཡིན་པའི་ལྔ་ཕྲུགས་ཀྱི་མཚན་ཉིད། དེ་གང་
ཞིག །དེ་ལྟར་མི་དགོས་པ་དེ། ལྔ་ཕྲུགས་རང་དབང་ཅན་གྱི་མཚན་ཉིད་ཟེར་
ན། མི་སློབ་པའི་ལྔ་ཕྲུགས་ཆོས་ཅན། མཚན་ཉིད་གཉིས་པའི་ཟུར་ཕྱི་མ་དེར་
ཐལ། མཚོན་བྱ་དེའི་ཕྱིར། འདོད་ན། དེ་དགོས་པར་ཐལ། མི་སློབ་པའི་
ལྔ་ཕྲུགས་རྒྱུད་ལ་ལྡན་པ་ལ་སློབ་པའི་ལྔ་ཕྲུགས་རྒྱུད་ལ་ལྡན་པ་སྔོན་དུ་འགྲོ་་་་
དགོས་པའི་ཕྱིར། ཁ་ཅིག །སྣེ་སྡོད་གསུམ་ཤེས་ཀྱི་ཡོན་ཏན་དང་ལྡན་པའི་ལྔ་
ཕྲུགས་དེ། ལྔ་ཕྲུགས་ཁྱད་པར་ཅན་གྱི་མཚན་ཉིད། དེ་ཡང་དང་པོ་བཅུ་བདུན་
ལྔ་ཕྲུགས་ཁྱད་པར་ཅན་དང༌། ཕྱི་མ་བཞི་ལྔ་ཕྲུགས་ཁྱད་པར་ཅན་མ་ཡིན་པ་
ཡིན་ཟེར་ན། འོ་ན། ལོ་བཅུ་ལོན་པའི་ལྔ་ཕྲུགས་ཆོས་ཅན། མཚན་ཉིད་དེར་
ཐལ། མཚོན་བྱ་དེའི་ཕྱིར། འདོད་མི་ནུས་ཏེ། སྡེ་སྣོད་གཉིས་ཤེས་ཀྱི་ཡོན་ཏན་
དང་ལྡན་པའི་ལྔ་ཕྲུགས་ཡིན་པའི་ཕྱིར། ཁ་ཅིག །ཕུན་ཚོགས་འོག་མའི་ལྔ་
ཕྲུགས་དེ། མི་སློབ་པའི་ལྔ་ཕྲུགས་ཡིན་ཟེར་ན། ཤེས་བྱ་ཆོས་ཅན། མི་སློབ་པའི་
རྒྱུད་ཀྱི་ལྔ་ཕྲུགས་ཡིན་ན། མི་སློབ་པའི་ལྔ་ཕྲུགས་ཡིན་དགོས་པར་ཐལ། དམ་
བཅའ་འཐད་པའི་ཕྱིར། འདོད་( ༨ ༨ ན)ན། སློབ་པའི་རྒྱུད་ཀྱི་ལྔ་ཕྲུགས་ཡིན་ན་
སློབ་པའི་ལྔ་ཕྲུགས་ཡིན་དགོས་པར་ཐལ་ལོ། །འདོད་ན། འདོད་ན། ཉན་ཐོས་
ཚོགས་ལམ་པའི་རྒྱུད་ཀྱི་ལྟུང་ཤེས་ཀྱི་ལྔ་ཕྲུགས་ཆོས་ཅན། དེར་ཐལ། དེའི་ཕྱིར།
ཆོས་ཅན་དེ་ཡིན་པའི་ཕྱིར་ཏེ། དེ་ཡོད་པའི་ཕྱིར་ཏེ། འདུལ་བའི་ཚིག་དོན་
•
}8
•



པཎ་ཆེན་བདེ་ལེགས་ཉི་མས་མཛད།
མཐའ་དག་ལ་མཁས་པའི་ཉན་ཐོས་ཚོགས་ལམ་པ་ཡོད་པའི་ཕྱིར། རྩ་བར་
འདོད་ན། དེ་ཆོས་ཅན། འཕགས་པའི་རྒྱུད་ཀྱི་ལྔ་ཕྲུགས་ཡིན་པར་ཐལ། ཁོ་ན་
རེ། ཕུན་ཚོགས་འོག་མའི་ལྔ་ཕྲུགས་དེ། མི་སློབ་པའི་ལྔ་ཕྲུགས་ཡིན་པར་ཐལ།
དེའི་ཡན་ལག་ཏུ་གྱུར་པའི་རྣམ་གྲོལ་ལམ་དེ། མི་སློབ་པའི་རྣམ་གྲོལ་ལ་བྱེད་
རིགས་པའི་ཕྱིར། ཉོན་སྒྲིབ་སྤངས་པའི་རྣམ་གྲོལ་ལམ་ལ་བྱེད་རིགས་པའི་
ཕྱིར། ཞེས་ཟེར། ཁ་ཅིག །བསྙེན་པར་རྫོགས་ནས་སྡོམ་རྒྱུན་བར་མ་ཆད་དུ་ལོ་
བཅུ་ལོན་ཞིང་ལྔ་ཕྲུགས་ཉེར་གཅིག་པོ་གང་རུང་དང་ལྡན་པའི་དགེ་སློང་དེ།
གང་ཟག་རང་དབང་ཅན་གྱི་མཚན་ཉིད་ཟེར་ན། འཆར་ཀ་བསྙེན་པར་
རྫོགས་མ་ཐག་པའི་གནས་སྐབས་ཀྱི་ཤཱ་རིའི་བུ་ཆོས་ཅན། མཚན་ཉིད་དེར་
ཐལ། མཚོན་བྱ་དེ་ཡིན་པའི་ཕྱིར་ཏེ། གཞན་གྱི་མཁན་སོགས་གསུམ་བྱར་རུང་
གི་གང་ཟག་ཡིན་པའི་ཕྱིར། རྩ་བར་འདོད་ན། སྟོན་པ་མངོན་པར་རྫོགས་པར་
སངས་རྒྱས་ནས་ལོ་དྲུག་པའི་དུས་སུ་ཤཱ་རིའི་བུས་མཁན་པོ་མཛད་ནས།
འཆར་ཀ་ད་ལྟར་གྱི་ཆོ་གས་བསྙེན་པར་རྫོགས་པ་ལུང་ལས་གསུངས་པ་མི་་་་
འཐད་པར་ཐལ་ལོ། །ཁ་ཅིག །ལྔ་ཕྲུགས་ཉེར་གཅིག་པོ་ཐམས་ཅད་བསྡུ་ན་
གཉིས་སུ་འདུ་སྟེ། རྟོགས་པ་ཁོ་ནའི་ཡོན་ཏན་དང་ལྡན་པའི་ལྔ་ཕྲུགས་དང་།
ལུང་རྟོགས་གཉིས་ཀའི་ཡོན་ཏན་དང་ལྡན་པའི་ལྔ་ཕྲུགས་གཉིས་སུ་འདུ་བའི་
ཕྱིར། དེ་ལ་སློབ་པའི་ལྔ་ཕྲུགས་དང་། མི་སློབ་པའི་ལྔ་ཕྲུགས་གཉིས་རྟོགས་པ་
ཁོ་ནའི་ཡོན་ཏན་དང་ལྡན་པའི་ལྔ་ཕྲུགས་དང་། ལྷག་མ་གཞན་རྣམས་དེ་
གཉིས་ཀའི་ཡོན་ཏན་དང་ལྡན་པའི་ལྔ་ཕྲུགས་ཡིན་པའི་ཕྱིར། ( ༨༨ བ)ཟེར་ན།
འོ་ན་ཤེས་བྱ་ཆོས་ཅན། མི་སློབ་པའི་ལྔ་ཕྲུགས་ལ་འདུལ་བ་ཚེས་པ་ཡན་ལག་
ཏུ་ལྡན་པའི་ལྔ་ཕྲུགས་མི་དགོས་པར་ཐལ། དེ་རྟོགས་པ་ཁོ་ནའི་ཡོན་ཏན་དང་
ལྡན་པའི་ལྔ་ཕྲུགས་ཡིན་པའི་ཕྱིར། རྟགས་ཁས། འདོད་མི་ནུས་ཏེ། མི་སློབ་
པའི་ལྔ་ཕྲུགས་ལ་འདུལ་བ་ཤེས་པ་གཞིར་བཅས་ཀྱི་ཡན་ལག་ཏུ་དགོས་པའི་་་
• 190 •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད།
ཕྱིར་ཏེ། ལྔ་ཕྲུགས་ཉེར་གཅིག་པོ་ཐམས་ཅད་ལ་འདུལ་བ་ཤེས་པ་གཞིར་
བཅས་ཀྱི་ཡན་ལག་ཏུ་དགོས་པའི་ཕྱིར། ཁ་ཅིག །ལྔ་ཕྲུགས་ཉེར་གཅིག་པོ་
ཐམས་ཅད་བསྡུ་ན་གཉིས་སུ་འདུ་སྟེ། འཕགས་པ་ཁོ་ནའི་རྒྱུད་ལ་ཡོད་པའི་ལྔ་
ཕྲུགས་དང༌། སྐྱེ་འཕགས་ཐུན་མོང་བའི་ལྔ་ཕྲུགས་གཉིས་སུ་འདུ་བའི་ཕྱིར་ཏེ།
ཕུན་ཚོགས་འོག་མའི་ལྔ་ཕྲུགས་དང༌། སློབ་པའི་ལྔ་ཕྲུགས་དང་། མི་སློབ་པའི་
ལྔ་ཕྲུགས་གསུམ་འཕགས་པ་ཁོ་ནའི་རྒྱུད་ཀྱི་ལྔ་ཕྲུགས་ཡིན་ལ། ལྷག་མ་རྣམས་
སྐྱེ་འཕགས་ཐུན་མོང་བའི་ལྔ་ཕྲུགས་ཡིན་པའི་ཕྱིར་ཟེར་ན་དེ་མི་འཐད་པར་་་
ཐལ། བསླབ་པ་གསུམ་ལ་སློབ་པའི་ལྔ་ཕྲུགས་དེ་དང་སློབ་ཏུ་འཇུག་ནུས་པའི་
ལྔ་ཕྲུགས་གཉིས་ཀྱང་འཕགས་པ་ཁོ་ནའི་ལྔ་ཕྲུགས་ཡིན་པའི་ཕྱིར་ཏེ། དེ་
གཉིས་ཀྱི་ཡན་ལག་ཏུ་གྱུར་པའི་ཤེས་རབ་དེ་ཟག་མེད་ཀྱི་ཤེས་རབ་ལ་བྱེད་་་་
རིགས་པའི་ཕྱིར་ཏེ། དེ་ལྟར་རྒྱ་ཆེར་འགྲེལ་ལས་བཤད་པའི་ཕྱིར། ཁ་ཅིག །
ཕུན་ཚོགས་གཉིས་ཀྱི་ལྔ་ཕྲུགས་དེ་ལ་ཕུན་སུམ་ཚོགས་པ་ཞེས་བརྗོད་པའི་རྒྱུ་་་
མཚན་ཡོད་དེ། དེ་གཉིས་གཞུང་དུ་ལྔ་པ་གྲངས་ཚང་བར་བསྟན་པའི་ལྔ་
ཕྲུགས་ཡིན་པའི་རྒྱུམཚན་གྱིས་དེ་ལྟར་བརྗོད་པའི་ཕྱིར། ཞེས་ཟེར་ན། ཤེས་བྱ་
ཆོས་ཅན། བྱུང་ཤེས་ཀྱི་ལྔ་ཕྲུགས་དང་ལྟུང་ཤེས་ཀྱི་ལྔ་ཕྲུགས་དེ་གཉིས་ཀྱང་
ཕུན་སུམ་ཚོགས་པའི་ལྔ་ཕྲུགས་ཡིན་པར་ཐལ། དེ་གཉིས་གཞུང་དུ་ལྔ་པ་
གྲངས་ཚང་བར་བསྟན་པའི་ལྔ་ཕྲུགས་ཡིན་པའི་ཕྱིར། འདོད་ན། ཕུན་ཚོགས་
གཉིས་ཞེས་གྲངས་ངེས་སྨོས་པ་ལ་དགོས་པ་མེད་པར་ཐལ་ལོ། །ཁ་ཅིག །ཡན་
ལག་གཅིག་ལས་མེད་ཀྱང་རང་ཉིད་ལྔ་ཕྲུགས་འཆའ་བའི་གཞི་བྱེད་ཅིང་། ལྔ་
ཕྲུགས་ཀྱི་ཡན་ལག་མ་ཚང་བ་གཞན་གྱི་( ༨༩ ན） ཁ་སྐོང་དུ་འགྲོ་མི་དགོས་པ་་་
དེ་ཡན་ལག་རང་དབང་ཅན་གྱི་དོན་དང་། རང་ཉིད་ཀྱི་ལྔ་ཕྲུགས་འཆའ་བའི་
གཞི་མི་བྱེད་ཅིང་། ལྔ་ཕྲུགས་ཀྱི་ཡན་ལག་མ་ཚང་བ་གཞན་གྱི་ཁ་སྐོང་དུ་འགྲོ་
དགོས་པ་དེ། ཡན་ལག་རང་དབང་ཅན་མ་ཡིན་པའི་དོན་ཡིན་ལ། དེ་ཡང་
， 191，



པཎ་ཆེན་བདེ་ལེགས་ཉི་མས་མཛད།
མང་ཐོས་ཚུལ་ལྡན་གཉིས། བརྩོན་འགྲུས་བརྩམས་ཤེས་གཉིས། བར་དུ་གཅོད་
པ་དང་བར་དུ་གཅོད་པ་མ་ཡིན་པ་མངོན་པར་ཤེས་པ་གཉིས། སྨྲ་བ་པོ་དང་
རྗེས་སུ་སྟོན་པ་གཉིས་ཏེ། བརྒྱད་ཡན་ལག་རང་དབང་ཅན་མ་ཡིན་པ་ཡིན་
ཞིང༌། ལྷག་མ་རྣམས་ཡན་ལག་རང་དབང་ཅན་ཡིན་དགོས་ཞེས་ཟེར་ན། ཡན་
ལག་ལྷག་མ་རྣམས་ཡན་ལག་རང་དབང་ཅན་ཡིན་པ་མི་འཐད་པར་ཐལ།
ཏིང་ངེ་འཛིན་དང་ཤེས་རབ་དང་རྣམ་པར་གྲོལ་བ་དང་དེ་ཤེས་དེ་མཐོང་་་་་་
རྣམས་ཡན་ལག་རང་དབང་ཅན་མ་ཡིན་པ་ཡིན་པའི་ཕྱིར། དེ་རྣམས་ལྔ་
ཕྲུགས་ཀྱི་ཡན་ལག་མ་ཚང་བ་གཞན་གྱི་ཁ་སྐོང་དུ་འགྲོ་མི་དགོས་པ་མ་ཡིན་་་་
པའི་ཕྱིར་ཏེ། དེ་རྣམས་སློབ་པའི་ལྔ་ཕྲུགས་དང༌། མི་སློབ་པའི་ལྔ་ཕྲུགས་ཀྱི་
ཡན་ལག་ཏུ་འགྲོ་དགོས་པའི་ཕྱིར། ཁ་ཅིག །སློབ་པའི་ལྔ་ཕྲུགས་ཀྱི་ཡན་ལག་
ཏུ་གྱུར་པའི་དེ་ཤེས་དེ་མཐོང་ལམ་བཟོད་པ་བརྒྱད་དང༌། དེ་མཐོང་དེ་མཐོང་
ལམ་ཤེས་པ་བརྒྱད་ལ་བྱེད་ཅེས་ཟེར་ཞིང་། བསྟན་བཅོས་འདི་བྱེ་བྲག་ཏུ་སྨྲ་
བའི་བསྟན་བཅོས་ཡིན་ཟེར་བ་ནང་འགལ་ཏེ། བྱེ་བྲག་སྨྲ་པས་མཐོང་ལམ་
ཤེས་པ་བརྒྱད་ཁས་ལེན་པར་ཐལ། འདོད་པ་གང་ཞིག །བསྟན་བཅོས་འདི་བྱེ་
བྲག་སྨྲ་བའི་བསྟན་བཅོས་ཡིན་པའི་ཕྱིར། འདོད་མི་ནུས་ཏེ། དེས་ལམ་རྗེས་
ཤེས་སྒོམ་ལམ་དུ་ཁས་ལེན་པའི་ཕྱིར། བྱས་པ་ལ་ཁོ་ན་རེ། བསྟན་བཅོས་འདི་
བྱེ་བྲག་སྨྲ་བའི་བསྟན་བཅོས་ཡིན་པར་ཐལ། བསྟན་བཅོས་འདི་ལས་དགེ་
སློང་དགྲ་བཅོམ་པའི་རྒྱུད་ལ་ལྟུང་བ་སྐྱེ་བར་གསུངས་པའི་ཕྱིར། ལོ་ལྔ་ལོན་
ཞིང་ལྷན་ཅིག་སྦྱར་བ་ཐ་མ་དང་ལྡན་ན་གནས་མ་བཅས་པར་ལྗོངས་རྒྱུར་་་་
འགྲོ་བར་བྱའོ། །གཞན་དུ་ན་གསུམ་རིག་པ་ཡིན་ཡང་མི་བྱའོ། །ཞེས་གསུངས་
པའི་ཕྱིར། ཟེར་ན། ཤེས་བྱ་ཆོས་ཅན། བསྟན་བཅོས་འདི་མདོ་སྡེའི་( ༨༩ བ） སྡེ་
སྣོད་ཡིན་པར་ཐལ། འདི་ལས་འདུལ་བའི་སྡེ་སྣོད་དང་མདོ་སྡེའི་སྡེ་སྣོད་ལས་
ལོགས་སུ་གྱུར་པའི་མངོན་པའི་སྡེ་སྣོད་མེད་པར་བཤད་པའི་ཕྱིར་ཏེ། འདུལ་
， 192 •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད།
བ་དང་ལྡན་པ་ཉིད་དོ། །མདོ་སྡེ་ལ་ནི་ཉེས་བྱས་སོ། །ཞེས་གསུངས་པའི་ཕྱིར།
ཁྱབ་པ་ཁས། གཉིས་པ་རྗེས་བཅས་ཀྱི་སྐབས་ནས་བྱུང་བ་དེ་བཤད་པ་ལ།
རྒན་པ་མེད་ན་གཞོན་པ་ལ་གནས་བཅའ་བར་བྱའོ། །ཞེས་གསུངས། གཞུང་
འདི་གང་ལས་འཕྲོས་ན། བསྙེན་པར་རྫོགས་ནས་ལོ་བཅུ་མ་ལོན་པར། ཞེས་
སོགས་དང་། འོག་ནས་འབྱུང་བ་དག་ལས། ཞེས་སོགས་བཤད་ན། མཚམས་
ནང་དེ་ན་ལྔ་ཕྲུགས་ཉེར་གཅིག་པོ་གང་རུང་དང་ལྡན་པའི་རང་ལས་བསླབ་་་
པ་རྒན་པ་མེད་ན་གནས་བཅའ་མི་དགོས་སམ་ཞེ་ན། དེ་དགོས་ཞེས་སྟོན་པ་
ལ་གཞུང་འདི་བྱུང༌། དོན་ནི་དེ་ལྟར་ནའང་གནས་བཅའ་དགོས་ཏེ། མཚམས་
ནང་དེ་ན་དེ་ལྟ་བུ་མེད་ནའང་ལྔ་ཕྲུགས་ཉེར་གཅིག་པོ་གང་རུང་དང་ལྡན་་་་་
པའི་རང་ལས་བསླབ་པ་གཞོན་པ་ལ་གནས་བཅའ་བ་ཡིན་པའི་ཕྱིར་ཏེ། དེ་
ལྟར་སྟོན་པས་བཅས་པ་མཛད་པའི་ཕྱིར། དེས་ན་བསྙེན་པར་རྫོགས་ནས་
སྡོམ་རྒྱུན་བར་མ་ཆད་དུ་ལོ་ལྔ་ལོན་ཞིང་ལྔ་ཕྲུགས་ཐ་མ་དང་ལྡན་ན་གནས་་་་
མ་བཅས་པར་ལྗོངས་རྒྱུར་འགྲོ་རུང་སྟེ། དེ་ལ་བཙུན་པ་བརྟན་པའི་ཡན་ལག་
ཕྱེད་ཚང་ཞིང་། མཁས་ཤིང་ཕན་འདོགས་ཀྱི་ཡན་ལག་དང་ལྡན་པས་གནས་
བླ་མར་འོས་པའི་ཕྱིར། འོ་ན། བསླབ་པ་རྒན་པས་བསླབ་པ་གཞོན་པ་ལ་
གནས་བླ་མར་བཅའ་བའི་ཚེ་ཉེ་གནས་ཀྱི་བྱ་བ་ཐམས་ཅད་དགོས་སམ་ཞེ་ན།
གཞན་རྣམས་དགོས་ཀྱང་ཕྱག་འཚལ་མི་དགོས་ཏེ། རང་ལས་བསླབ་པ་གཞོན་
པའི་ཕྱིར། བསྙེན་པར་རྫོགས་ནས་སྡོམ་རྒྱུན་བར་མ་ཆད་དུ་ལོ་ལྔ་མ་ལོན་ཞིང་
ལྔ་ཕྲུགས་ཐ་མ་དང་མི་ལྡན་ན་དགྲ་བཅོམ་པ་སྔོན་གྱི་གནས་དྲན་པས་སྔོན་གྱི་
མཐའ་རིག་པ་དང་། ལྷའི་མིག་གི་མངོན་ཤེས་ཀྱིས་ཕྱི་མའི་མཐའ་རིག་པ་
དང༌། ཟག་མེད་ཀྱི་མངོན་ཤེས་ཀྱིས་ད་ལྟ་བ་རིག་པ་སྟེ། དེ་གསུམ་རིག་པ་ཡིན་
ཡང་གནས་མ་༨ ༩༠ ན） བཅས་པར་ལྗོངས་རྒྱུར་འགྲོ་བར་མི་བྱ་སྟེ། གླེང་གཞིར།
བཙུན་པ་གསུམ་རིག་པ་དྲི་མ་གསུམ་སྤངས་ལ་དེ་ལོ་ལྔ་མ་ལོན་ཞིང་ཆོས་ལྔ་་་
， 193 •



པཎ་ཆེན་བདེ་ལེགས་ཉི་མས་མཛད།
དང་མི་ལྡན་ན་དེས་ཀྱང་མི་གནས་པར་ལྗོངས་རྒྱུ་ཞིང་། མཆི་པར་མི་བགྱིའམ།
ཉེ་བར་འཁོར་མི་བྱའོ། །ཞེས་གསུངས་པའི་ཕྱིར། དེ་ལ་ཁོ་ན་རེ། དགྲ་ང་ཅོམ་
པ་ལ་ལྟུང་བ་མེད་དེ། ཉན་ས་ལས། དགྲ་བཅོམ་པ་ལ་ཉེས་པ་མེད་དེ། ཉོན་
མོངས་ཅན་གྱི་ལྟུང་བ་མི་སྲིད་པའི་ཕྱིར། ཞེས་གསུངས་པའི་ཕྱིར། ཟེར་ན། མ་
ཁྱབ་སྟེ། དགྲ་བཅོམ་པའི་རྒྱུད་ལ། ཉོན་མོངས་ཅན་དང་མི་དགེ་བའི་ལྟུང་བ་
མེད་པ་ཡང་དེའི་དོན་ཡིན་པའི་ཕྱིར་ཏེ། ལུང་གཏམ་གྱི་གཞི་ལས། དགྲ་བཅོམ་
པས་ཉེས་པ་བྱེད་ན་ཐམས་ཅད་ཀྱང་ལུང་མ་བསྟན་གྱི་ཉེས་པར་འགྱུར་ཏེ།
ཞེས་གསུངས་པའི་ཕྱིར། འོ་ན། ལོ་ལྔ་ལོན་པ་ལྗོངས་རྒྱུར་འགྲོ་བ་ལ་ལྔ་ཕྲུགས་
ཐ་མ་དང་ལྡན་པ་དགོས་པ་འདི་ངེས་བཟུང་དང་མཚོན་དོན་གང་ཡིན་སྙམ་་་
ན། མཚོན་དོན་ཡིན་ཏེ། འདི་བག་ཡངས་སུ་གནང་བ་ཡིན་ལ། ངེས་བཟུང་
ཡིན་ན་དེ་ཆེས་དཀོན་པས་བག་ཡངས་སུ་མི་འགྱུར་བའི་ཕྱིར་དང་། འདི་ལས་
རྒྱ་ཆེ་བ་དང་ཕུལ་དུ་བྱུང་བའི་ལྔ་པ་ཡོད་པའི་ཕྱིར། འོ་ན། ལྔ་ཕྲུགས་ཀྱི་ནང་
ནས་ཐ་མ་དེ་གཉིས་མཚོན་དོན་དུ་བྱེད་པའི་རྒྱུ་མཚན་ཅི་ཡིན་ཞེ་ན། ཡོད་དེ།
དེ་བཤད་མ་ཐག་པ་ཡིན་པས་ཉེ་བས་དེ་ལྟར་བྱས་པའི་ཕྱིར། །
ཅ༣ འགལ་རྐྱེན་བར་ཆད་ཀྱི་མཚན་ཉིད་བསྟན་པ།
༈ གསུམ་པ་འགལ་རྐྱེན་བར་ཆད་ཀྱི་མཚན་ཉིད་བསྟན་པ་ལ། རབ་ཏུ་
བྱུང་བ་དང་ཞེས་སོགས་ལ་སྤྱི་དོན་དང་། གཞུང་དོན་གཉིས། དང་པོ་ལ། བར་
ཆད་ཀྱི་མཚན་ཉིད། དབྱེ་བ། བསྡུ་བ། བྱེད་ལས། སྐྱེས་པ་དང་བུད་མེད་ཀྱི་
རྟེན་གང་ལ་དཔྱད་པ། དངོས་པོ་དང་འདུ་ཤེས་གང་གཙོ་ཆེ་བ་དཔྱད་པ། སྒྲ་
བཤད་པ། བར་ཆད་འདྲི་བའི་ཚུལ་རྒྱུ་མཚན་དགོས་པ་དང་བཅས་པ་བརྒྱད་
ལས། དང་པོ་ནི། ཆོས་འདི་པའི་རབ་བྱུང་བསྙེན་རྫོགས་ཀྱི་སྡོམ་པ་ཐོབ་པ་ལ་
གེགས་བྱེད་ཀྱི་རིགས་སུ་གནས་པས་རབ་ཏུ་ཕྱེ་བ་དེ། བར་ཆད་ཀྱི་མཚན་ཉིད།
• 194 •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད།
གཉིས་པ་དེ་ལ་དབྱེ་ན། སྡོམ་པ་སྐྱེ་བ་ལ་བར་དུ་གཅོད་པ། གནས་པ་ལ་བར་
དུ་གཅོད་( ༩ ༠ བ）པ། ཁྱད་པར་དུ་འགྱུར་བ་ལ་བར་དུ་གཅོད་པ། སྡོམ་ལྡན་
མཛེས་པ་ལ་བར་དུ་གཅོད་པ་དང་བཞི་ཡོད། དང་པོ་ལ་ལུས་རྟེན་གྱི་སྒོ་ནས་
བར་ཆད་དུ་འགྱུར་བ་དང་། ལས་ཀྱི་སྒྲིབ་པའི་སྒོ་ནས་བར་ཆད་དུ་འགྱུར་བ་
དང་། བསམ་པའི་སྒོ་ནས་བར་ཆད་དུ་འགྱུར་བ་དང༌། ཆ་ལུགས་ཀྱི་སྒོ་ནས་
སྡོམ་པ་སྐྱེ་བ་ལ་བར་ཆད་དུ་འགྱུར་བ་དང་བཞི། དང་པོ་ནི། དུད་འགྲོ་དང་སྒྲ་
མི་སྙན་པ་ལྟ་བུ། གཉིས་པ་ནི། མཚམས་མེད་བྱས་པ་ལྟ་བུ། གསུམ་པ་ནི། ལེན་
སེམས་ལོག་པ་ལྟ་བུ། བཞི་པ་ནི། མུ་སྟེགས་ཅན་དང་ཁྱིམ་པའི་རྟགས་ཆ་
ལུགས་འཆང་བ་ལྟ་བུའོ། །རྩ་བའི་གཉིས་པ་ནི། ཕ་མས་མ་གནང་བ་ལྟ་བུ།
གསུམ་པ་ནི། ནད་པ་ལྟ་བུ། བཞི་པ་ནི། ལག་རྡུམ་ལྟ་བུའོ། །གསུམ་པ་བསྡུས་པ་
ལ་གཙོ་ཆེ་ཆུང་གི་སྒོ་ནས་བསྡུ་ན་གཉིས་སུ་འདུ་སྟེ། གཏན་ནས་མི་སྐྱེ་བ་གཙོ་
བོའི་བར་ཆད་དང༌། སྐྱེ་ཡང་རབ་ཏུ་འབྱུང་དུ་མི་རུང་བ་གཙོ་བོ་མིན་པའི་
བར་ཆད་གཉིས་སུ་འདུ་བའི་ཕྱིར། དུས་ཀྱི་སྒོ་ནས་བསྡུ་ན་གཉིས་སུ་འདུ་སྟེ།
ལོ་ཉི་ཤུ་མ་ལོན་པ་དང༌། ལོ་བདུན་མ་ལོན་པ་ལྟ་བུ་རབ་བྱུང་བསྙེན་རྫོགས་ཀྱི་
སྡོམ་པ་འཐོབ་པ་ལ་དུས་རེ་ཤིག་གི་བར་ཆད་དང་། མཚམས་མེད་བྱས་པ་
སོགས་དུས་གཏན་གྱི་བར་ཆད་གཉིས་སུ་འདུ་བའི་ཕྱིར། བཞི་པ་བྱེད་ལས་ལ།
ལྟུང་བྱེད་ཉེས་བྱས་ཅི་རིགས་བསྐྱེད་པ་དང་བསྒྲུབ་བྱ་ལ་སྡོམ་པ་སྐྱེ་བ་སོགས་་
ལ་བར་ཆད་བྱེད་པ་ཡིན་ནོ། །ལྔ་པ་སྐྱེས་པ་དང་བུད་མེད་ཀྱི་རྟེན་གང་ལ་
བཞག་དཔྱད་པ་ལ། བུད་མེད་འདྲ་བའི་སྐྱེས་པ་དང་། བུད་མེད་ཀྱིས་དུབ་པ་
རྣམས་ནི་སྐྱེས་པ་ལ་བཞག །སྐྱེས་པ་དང་འདྲ་བའི་བུད་མེད་དང་། མཚན་
དུག་མ་ཅན་དང༌། དགེ་སློང་མའི་ཐུན་མོང་མ་ཡིན་པའི་ཕམ་པ་བཞི་ལ་
སོགས་པ་བུད་མེད་ཁོ་ན་ལ་བཞག །མཚམས་མེད་བྱས་པ་སོགས་ཕལ་ཆེ་བ་
སྐྱེས་པ་དང་བུད་མེད་གཉིས་ཀ་ལ་གཞག །དྲུག་པ་དངོས་པོ་དང་འདུ་ཤེས་
• 195.



པཎ་ཆེན་བདེ་ལེགས་ཉི་མས་མཛད།
གང་གཙོ་དཔྱད་པ་ལ། བར་ཆད་ཅན་རབ་ཏུ་བྱུང་བའི་ལྟུང་བ་སྐྱེད་པ་ལ་
འདུ་ཤེས་གཙོ་ཆེ་ལ། བར་ཆད་དུ་འགྱུར་བའི་ལྡོག་ཆ་ནས་སྤྱིར་བཏང་ལ་
དངོས་པོ་གཙོ་ཆེ་བ་ཡིན་ནོ། །བདུན་པ་སྒྲ་བཤད་( ༩ ༡ ན）པ་ལ། རང་རང་གི་
སྐབས་ཀྱི་སྡོམ་པ་སྦྱིན་དུ་རུང་བའི་བར་ཆད་བྱེད་པས་ན་བར་ཆད་ཅེས་བྱའོ། །
བརྒྱད་པ་བར་ཆད་འདྲི་བའི་རྒྱུ་མཚན་དགོས་པ་དང་བཅས་པ་བཤད་པ་ལ།
བར་ཆད་དྲི་བ་ལ་དགོས་པ་ཡོད་དེ། དེ་ལ་བར་ཆད་མ་དྲིས་པའི་ཉེས་པ་མི་
འབྱུང་བ་དང༌། བར་ཆོད་ཡོད་མེད་རྟོགས་པའི་ཆེད་ཡིན་པའི་ཕྱིར། ཡུལ་གང་
ལ་འདྲི་ན་རབ་བྱུང་བསྙེན་རྫོགས་སུ་འོངས་པའི་བསྒྲུབ་བྱ་དེ་རྣམས་ལའོ། །
གང་གིས་འདྲི་ན་རབ་བྱུང་གི་ཚེ་མཁན་པོར་འོས་པའི་དགེ་སློང་དེས་འདྲི།
བསྙེན་རྫོགས་ཀྱི་ཚེ་ན་ལྐོག་ཏུ་གསང་སྟེ་སྟོན་པའི་སློབ་དཔོན་གྱིས་འདྲི། དགེ་
འདུན་གྱི་དབུས་སུ་ལས་སློབ་ཀྱིས་འདྲི་བར་བྱའོ། །ཚུལ་ཇི་ལྟར་དུ་འདྲི་ན།
འགལ་རྐྱེན་ཕ་མ་གསད་པ་མ་ཡིན་ནམ། ཞེས་དགག་ཚིག་གིས ་འདྲི། མཐུན་
རྐྱེན་ཆོས་གོས་གསུམ་དང་ལྷུང་བཟེད་ཚང་ངམ། ཞེས་སྒྲུབ་ཚིག་གིས་འདྲིའོ། །
དྲིས་ནས་བར་ཆད་དང་མི་ལྡན་ན། ཁོ་བོས་ཁྱོད་རབ་ཏུ་དབྱུང་ངོ་ཞེས་སྐབས་
དབྱེ་ལ། བར་ཆད་དང་ལྡན་ན་སོང་ཞིག་ཅེས་བརྗོད་པར་བྱའོ།
༈ མ་ནིང་ངོ༌། །དེ་ནི་རྣམ་པ་ལྔའོ། །སྐྱེས་ནས་དང༌། ཟླ་བ་ཕྱེད་པ་དང་།
འཁྱུད་ནས་ལྡང་བ་དང༌། ཕྲག་དོག་ཅན་དང་། ཉམས་པའོ། །ཞེས་པའི་སྐབས་
སུ། མ་ནིང་ལ་གཉིས་སུ་ཡོད་དེ། ཕོ་མ་ནིང་མོ་མ་ནིང་གཉིས་སུ་ཡོད་པའི་ཕྱིར།
དང་པོ་ཕོ་མ་ནིང་ལ་ཡང་ལྔ་ཡོད་དེ། སྐྱེས་ནས་མ་ནིང་། ཟླ་ཕྱེད་མ་ནིང་།།
འཁྱུད་ནས་ལྡང་བའི་མ་ནིང་། ཕྲག་དོག་མ་ནིང་། ཉམས་པ་མ་ནིང་རྣམས་སུ་
ཡོད་པའི་ཕྱིར། སྐྱེས་ཙམ་ནས་ཕོ་མོ་གཉིས་ཀའི་མཚན་མ་ཡོད་པའམ། དེ་གང་
རུང་གི་མཚན་མ་གཏན་ནས་མེད་པ་དབྱིབས་སྐྱེས་པ་འདྲ་བའི་མི་དེ་དང་པོ་
ཡིན་ཏེ། འདུལ་བ་ཚིག་ལེའུར་བྱས་པ་ལས། གང་སྐྱེས་ཉིད་ནས་མཚན་མ་ནི། །
， 196.



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད།
གཉིས་ཀ་འམ་མེད་པ་སྐྱེས་ནས་ཡིན། །ཞེས་གསུངས་པའི་ཕྱིར། ཟླ་ཕྱེད་ཕོ་ཡི་
འདོད་པ་བསྟེན། ཟླ་བ་ཕྱེད་མོ་ཡི་འདོད་པ་བསྟེན་པའི་མི་དེ་གཉིས་པ་ཡིན་
ཏེ། འདིས་ཟླ་བ་གཅིག་པའི་མ་ནིང་སོགས་མཚོན་ནུས་ཏེ། དེ་ཉིད་ལས།
འདིར་ནི་སོགས་སྒྲ་མི་མངོན་ཀྱང༌། །ཟླ་སོགས་( ༩ ༡ བ） མ་ནིང་གྲུབ་པ་ཡིན། །
ཞེས་གསུངས་པའི་ཕྱིར། སྐྱེས་པའམ་བུད་མེད་གཞན་གྱིས་འཁྱུད་པ་ན་དབང་
པོ་ལས་སུ་རུང་ལ་གཞན་གྱི་ཚེ་མི་རུང་བ་དེ། གསུམ་པ་ཡིན། སྐྱེས་པའམ་བུད་
མེད་ཉལ་པོ་བྱེད་པ་མཐོང་ན་ཕོའི་དབང་པོ་ལས་སུ་རུང་ལ་གཞན་མི་རུང་བ་
དེ་བཞི་པ་ཡིན། ཕོའི་དབང་པོ་མཚོན་གྱིས་བཅད་པ་ལྔ་པ་ཡིན། དེས་ན་མ་
ནིང་ཡིན་ན། སྡོམ་པ་གསར་དུ་སྐྱེ་བའི་རྟེན་མི་བྱེད་པས་ཁྱབ་ཀྱང་། མ་ནིང་
ཡིན་ན། སྡོམ་པ་རྒྱུད་ལ་མི་ལྡན་པས་མ་ཁྱབ་སྟེ། སོ་ཐར་གྱི་སྡོམ་པ་རྒྱུད་ལ་
ལྡན་པའི་ཉམས་པ་མ་ནིང་ཡོད་པའི་ཕྱིར་ཏེ། འདི་ལས་ཐ་མ་ནི་ཉེས་པ་
བསྟེན་ན་བསྙིལ་བའོ། །ཞེས་གསུངས་པའི་ཕྱིར། གཉིས་པ་མོ་མ་ནིང་ལ་ལྔ་
ཡོད་དེ། སྤྱིར་བུད་མེད་ལ་ལོ་བཅུ་གཉིས་ནས་ལྔ་བཅུའི་བར་ལ་ཟླ་རེ་བཞིན་
ཟླ་མཚན་གྱི་ཁྲག་འཛག་པ་ཡིན་ལ། གཏན་དུ་ཟླ་མཚན་གྱི་ཁྲག་འཛག་པ་
དང་། གཏན་དུ་ཟླ་མཚན་གྱི་ཁྲག་འཛག་པ་མ་ཡིན་པ་གཉིས། མཚན་མ་དང་
བཤང་ལམ་འབྲེལ་བའི་གླུ་འདམས་པ་དང༌། ཆུ་འབྱུང་བའི་མཚན་མ་ཙམ་
ཡོད་ཀྱི་ཕོ་མོ་གང་རུང་གི་མཚན་མ་མེད་པ་དང་། སྐྱེས་པ་གཞན་དང་ཉལ་པོ་
བྱས་པ་ན་སྐྱེས་པ་དེ་འཆི་བའི་མཚན་དུག་མ་ཅན་རྣམས་སུ་ཡོད་པའི་ཕྱིར།
དེས་ན་ཟ་མ་ལ་མ་ནིང་གིས་ཁྱབ་ཀྱང༌། མ་ནིང་ལ་དེས་མ་ཁྱབ་སྟེ། ཕོ་མོ་གང་
རུང་གི་མཚན་མ་དང་མི་ལྡན་པའི་མ་ནིང་དེ་ཟ་མ་ཡིན་པའི་ཕྱིར་ཏེ། ཚིག་
ལེའུར་བྱས་པ་ལས། གང་ཞིག་བགྲོད་པའི་ཆོས་དག་གིས། །ནུས་མེད་དེ་ནི་ཟ་
མར་བཤད། །ཅེས་གསུངས་པའི་ཕྱིར། །
• 197 ，



པཎ་ཆེན་བདེ་ལེགས་ཉི་མས་མཛད།
ག༢ ཕྲན་ཚེགས་ཀྱི་སྐབས་ནས་འབྱུང་བ།
༈ གཉིས་པ་ཕྲན་ཚེགས་ཀྱི་སྐབས་ནས་འབྱུང་བ་ལ། ཐུན་མོང་བའི་སྤྲོས་
པ་དང་། བུད་མེད་ཀྱི་ཆོ་གའི་ཁྱད་པར་གཉིས། དང་པོ་ལ། སྡོམ་པ་མ་ཐོབ་པ་
འཐོབ་པར་བྱེད་པའི་སྤྲོས་པ་དང༌། ཐོབ་པ་མི་ཉམས་པར་སྲུང་བའི་སྤྲོས་པ་
གཉིས། དང་པོ་ལ། འགལ་རྐྱེན་བར་ཆད་ཀྱི་སྤྲོས་པ་དང་། དངོས་གཞི་མཇུག་
དང་བཅས་པའི་སྤྲོས་པ། སྦྱོར་བ་ཆོ་གའི་སྤྲོས་པ་དང་གསུམ། དང་པོ་ནི།
བཀོལ་བ་རྒྱལ་པོས་བཀྲབས་པའོ། །( ༩ ༢ ན）ཞེས་པས་འཆད། གཉིས་པ་འཆད་
པ་ལ། དུ་མ་མཁན་པོ་གཅིག་པ་གསུམ་མན་ཆད་ཚིག་གཅིག་གིས་བསྙེན་པར་
རྫོགས་པར་བྱར་རུང་ངོ༌། །ཞེས་གསུངས་པ་ལ། གང་ཟག་དུ་མ་མཁན་པོ་
གཅིག་ལ་གསུམ་མན་ཆད་གསོལ་བཞིའི་ལས་ཀྱི་ཚིག་གཅིག་གིས་མཚམས་་་་་
ནང་ ག ཅིག་ ཏུ་དུས་ཅིག་ཅར་དུ་བསྙེན་པར་རྫོགས་པར་བྱར་རུང་ལ།
མཚམས་ནང་གཅིག་ཏུ་གང་ཟག་བཞི་ལ་སོགས་པ་ཅིག་ཅར་དུ་བསྙེན་པར་་་་
རྫོགས་པར་བྱར་མི་རུང་སྟེ། ཚོགས་ཀྱིས་ཚོགས་ལ་ལས་མི་བྱ་བ་ཡིན་པའི་ཕྱིར།
དེ་ལྟར་ཡིན་ཡང་གང་ཟག་བཞི་དུས་ཅིག་ཅར་དུ་བསྙེན་པར་རྫོགས་པར་མི་་་
རུང་བ་མ་ཡིན་སྟེ། མཚམས་ཐ་དད་པ་ཡིན་ན་ལས་བྱེད་པས་མཚམས་མནན་
ནས་བསྒྲུབ་བྱ་གཉིས་མཚམས་ཀྱི་ནང་དུ་བཞག །གཉིས་ཕྱི་རོལ་ཏུ་བཞག་
ནས་ཅིག་ཅར་དུ་རུང་བ་ཡིན་ཏེ། ལུང་ཞུ་བ་ལས། བཙུན་པ། གསོལ་བ་གཅིག་
དང་ལས་གཅིག་གིས་གང་ཟག་བཞི་བསྙེན་པར་རྫོགས་པར་བགྱིད་ན་ལས་་་་་
མཚམས་ཀྱང་བགྱིས་ལ་དགེ་སློང་དེ་དག་ཀྱང་འདས་པ་དང་བཅས་པར་མི་་་
འགྱུར་བ་མཆིས་སམ། ཨུ་པ་ལི། ཡོད་དེ། ལས་བྱེད་པའི་དགེ་སློང་གིས་
མཚམས་མནན་ཏེ་འདུག་ལ། གཉིས་ནི་མཚམས་ཀྱི་ནང་ན་བཞག །གཉིས་་ནི་
མཚམས་ཀྱི་ཕྱི་རོལ་ཏུ་བཞག་སྟེ་ལས་བྱས་ནའོ། །ཞེས་གསུངས་པའི་ཕྱིར། འོ་
，198 .



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད།
ན། དུས་མཉམ་པ་དེ་དག་ལ་བསྙེན་བཀུར་ཇི་ལྟར་བྱ་ཞེ་ན། དུས་མཉམ་པ་
རྣམས་ཕན་ཚུན་བསྙེན་བཀུར་གྱི་གནས་མིན་ཏེ། གྲལ་ལ་སྔར་འོང་བ་དང་པོ་
ཡིན་པས་གྲལ་མགོར་སྡོད་ལ། ལས་གང་བསྐོས་པ་དེས་ལས་དང་པོར་བྱའོ། །
རྙེད་པ་གྲལ་རིམ་བཞིན་དུ་བྱ་བ་ཡིན་ཏེ། ཚིག་ལེའུར། གཉིས་སམ་གསུམ་པོ་
དག་ཀྱང་རུང་། །དུས་གཅིག་ལ་ནི་བསྙེན་པར་རྫོགས། །རྒན་བུ་མེད་ཅིང་
གསར་བུ་མེད། །ན་ཚོད་བྱེ་བྲག་ཡོད་གྱུར་ཀྱང་། །ཕན་ཚུན་ཕྱག་ཀྱང་ཡོད་མིན་
ཏེ། །རྙེད་པ་གྲལ་རིམ་བཞིན་དུའོ། །ལས་བསྐོས་པ་ནི་དེ་དག་ལ། །སྐུལ་བྱེད་
དབང་གིས་རིམ་པ་བཞིན། །( ༩༢ བ）ཞེས་གསུངས་པའི་ཕྱིར། །
༈ གསུམ་པ་སྦྱོར་བའི་ཆོ་གའི་སྤྲོས་པ་ལ། རྟགས་ཡིན་མིན་བསྟན་པ་
དངོས་དང་། ཞར་བྱུང་གཉིས། དང་པོ་ལ། ལུས་ཀྱི་རྟགས་དང་། སྣོད་སྤྱད་ཀྱི་
རྟགས་གཉིས། དང་པོ་ལ་དངོས་དང་། ཞར་བྱུང་གཉིས་ལས། དང་པོ་སྐྲ་དང་
སེན་མོ་བྲེག་པའི་ཆོ་ག །ལུས་གཙང་མས་གོས་བགོ་བར་བྱ་བའི་ཕྱིར་དུ་ཁྲུས་
བྱ་བའོ། །དང་པོ་ནི། གཙུག་ཕུད་མ་གཏོགས་པ་སྐྲ་དང་ཁ་སྤུ་བྲེག་པར་བྱའོ། །
ཞེས་བཤད་ན། འོ་ན། མི་ཉམས་པར་སྲུང་བའི་ཚེ་བྲེག་མི་དགོས་སམ་ཞེ་ན།
དེ་དགོས་ཞེས་སྟོན་པ་ལ། དགོན་པ་བས་སྐྲ་སོར་གཉིས་ལས་ལྷག་པ་མི་བཞག་
གོ །གྲོང་མཐའ་པས་ནི། དེའི་འོག་མ་ཉིད་ལས་མི་གཞག་གོ །ཞེས་གསུངས།
དོན་ནི། དགེ་སློང་དགོན་པ་པས་སྐྲ་སོར་གཉིས་ལས་ལྷག་པ་དང༌། གྲོང་
མཐའ་པས་དེའི་འོག་མ་སོར་ཕྱེད་དང་གཉིས་ལས་ལྷག་པ་བཞག་པར་མི་བྱ་་་
སྟེ། དེ་ལས་ལྷག་པ་བཞག་ན་ཁྱིམ་པ་དང་རྟགས་འདྲེས་པར་འགྱུར་བའི་སྐྱོན་
ཡོད་པའི་ཕྱིར། གཉིས་པ་ནི། དེ་བྱས་ནས་ཁྲུས་བྱའོ། །ཡང་ན་ཡན་ལག་ལྔའི་
ཁྲུས་ཀྱང་ངོ༌། །ཞེས་གསུངས། དོན་ནི། སྐྲ་བྲེགས་པའི་རྗེས་སུ་ལུས་རིལ་པོའམ་
ཡང་ན་ཡན་ལག་ལྔའི་ཁྲུས་བྱ་བ་ཡིན་ཏེ། དེས་ཁྱད་པར་དུ་བྱས་པའི་དགོས་
པ་མཐོང་བའི་ཕྱིར། །
， 199 •



པཎ་ཆེན་བདེ་ལེགས་ཉི་མས་མཛད།
གཉིས་པ་ཞར་བྱུང་ལ། བསྲོ་གང་བསྟེན་པ་དང་། ལེགས་སྦྱར་གྱི་ཁྲུས་
བསྟེན་པ་གཉིས། དང་པོ་ལ། མདོར་བསྟན་པ་དང་། རྒྱས་པར་བཤད་པ་
གཉིས། དང་པོ་ནི། བསྲོ་གང་བསྟེན་པར་བྱའོ། །བསྲོ་གང་གི་ཁང་པ་བྱ་བ་ནི།
གྲམ་ས་ཆེ་བར་བཟང་ངོ༌། །ཞེས་སོགས་གསུངས། དོན་ནི། དགེ་སློང་གིས་ལུས་
བསྲོ་བར་བྱ་ཞིང་བ་སྤུའི་བུ་ག་སྣུམ་གྱིས་གང་བའི་བསྲོ་གང་བསྟེན་པར་བྱ་སྟེ།
དེས་ཁྱད་པར་དུ་བྱས་པའི་དགོས་པ་མཐོང་བ་ཡིན་པའི་ཕྱིར། བསྲོ་གང་
བསྟེན་པ་ལ་ཕན་ཡོན་ལྔ་དང་ལྡན་པ་ཡིན་ཏེ། ལུང་མ་མོ་ལས། དུགས་ཁང་ལ་
ཡོན་ཏན་ལྔ་སྟེ་རྡུལ་དང་དྲི་མ་འབྱང་བ་དང་། པགས་པ་མདངས་གསལ་བ་
དང་། པགས་པ་( ༩ ༣ ན）ལ་ནད་ཡོད་པ་རྣམས་འབྱིན་པ་དང་། རླུང་དང་བད་
ཀན་རྣམས་མེད་པར་བྱེད་པ་དང་། དུགས་ཁང་ནི་ནད་མེད་པར་བྱེད་པའོ། །
ཞེས་གསུངས་པའི་ཕྱིར། ངོ་ཚ་མེད་པའི་སྡིག་བྱེད་པ་ཁ་ཅིག་ཚུལ་ཁྲིམས་
འཆལ་ཡང་མཁས་པ་དང་རྒན་པའི་ང་རྒྱལ་གྱིས་ཚུལ་ཁྲིམས་དང་ལྡན་པས་་་་
བསྙེན་བཀུར་བྱས་པ་བདག་གིར་བྱེད་སྲིད་པས་དེ་དགག་པ་ལ་ སེང་གེ་ལྟ་
བུས་ཝ་ལྟ་བུ་ལ་བསྙེན་བཀུར་མི་བྱའོ། །སློབ་དཔོན་དང་མཁན་པོ་མཆོག་ཏུ་
ཚུལ་ཁྲིམས་འཆལ་བ་ལ་ཡང་བསྙེན་བཀུར་བྱའོ། །ཕ་མ་དང་ནད་པ་དག་ནི་
ཁྱིམ་པ་ཡིན་ན་ཡང་ངོ༌། །ཞེས་གསུངས། དོན་ནི། སེང་གེ་ལྟ་བུའི་ཚུལ་ཁྲིམས་
དང་ལྡན་པས་ཝ་ལྟ་བུའི་ཚུལ་ཁྲིམས་འཆལ་བ་ལ་བསྙེན་བཀུར་མི་བྱ་སྟེ།
དགོས་པ་ཆུང་ཞིང་ཉེས་དམིགས་ཆེ་བའི་ཕྱིར། ཚུལ་ཁྲིམས་དང་ལྡན་པ་སེང་
གེ་ལྟ་བུ་ཡིན་ཏེ། སེང་གེ་དེ་རི་དྭགས་ཕྲ་མོ་ལྟ་བུའི་ཉོན་མོངས་པ་ཐུབ་པ་
བཞིན་ཡིན་པའི་ཕྱིར། ཚུལ་ཁྲིམས་འཆལ་བ་ནི་ཝ་ལྟ་བུ་ཡིན་ཏེ། ཝ་དེ་ཁྱི་ལྟ་
བུའི་ཉོན་མོངས་པས་ཕམ་པར་བྱེད་པ་བཞིན་ཡིན་པའི་ཕྱིར། འོ་ན། དེ་ལ་
དེས་རྣམ་པ་ཐམས་ཅད་དུ་བསྙེན་བཀུར་མི་བྱའམ་ཞེ་ན། དམིགས་བསལ་ལ་
སློབ་དཔོན་དང་མཁན་པོ་ལ་སོགས་པ་ཚུལ་ཁྲིམས་འཆལ་བ་བྱུང་བ་དང་། ཕ་
，200 .



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད།
མ་དང་ནད་པ་ཁྱིམ་པ་ཡིན་ནའང་བསྙེན་བཀུར་བྱ་བ་ཡིན་ཏེ། མཁན་སློབ་
གཉིས་ནི་སངས་རྒྱས་ཀྱི་བསྟན་པ་ལ་འཇུག་པའི་སྒོར་གྱུར་པ་ཡིན་པའི་ཕྱིར་་་
དང་། དེ་གཉིས་སྡོམ་པ་སྐྱེ་བ་དང་ཆོས་ཁོང་དུ་ཆུད་པའི་རྒྱུ་ཡིན་པས་དྲིན་
ཤིན་ཏུ་ཆེ་བ་ཡིན་པའི་ཕྱིར་དང་། ཕ་མ་ནི་ཕན་འདོགས་ཀྱི་ཞིང་ཡིན་པ་དང་།
ནད་པ་ནི་སྙིང་བརྩེ་བའི་ཞིང་ཡིན་པའི་ཕྱིར། །
༈ གཉིས་པ་སྣོད་སྤྱད་ཀྱི་རྟགས་ནི་ལྷུང་བཟེད་མེད་པར་རབ་ཏུ་བྱུང་བ་་་་
དང་བསྙེན་པར་རྫོགས་པར་མི་བྱའོ། །ཞེས་པས་འཆད། འདིའི་སྐབས་སོ། །
ལྷུང་བཟེད་ཀྱི་མཚན་ཉིད། དབྱེ་( ༩ ༣ བ）བ། གང་ཟག་གིས་བཅང་བ། ཚུལ་ཇི་
ལྟར་དུ་བཅང་བ། བཅང་བའི་དགོས་པ། སྒྲ་བཤད་པ་དང་དྲུག །དང་པོ་ནི།
རུང་བ་ཚད་དང་ལྡན་པའི་སྒོ་ནས་རབ་བྱུང་གི་སྣོད་སྤྱད་ཀྱི་རྟགས་ཀྱི་གཙོ་་་་
བོར་དམིགས་པ་དེ། སྟོན་པས་གནང་བའི་ལྷུང་བཟེད་ཀྱི་མཚན་ཉིད། འོ་ན།
སྟོན་པས་གནང་བའི་ལྷུང་བཟེད་དེ་ལ་རུང་བ་ཚད་དང་ལྡན་པ་ཞིག་དགོས་་་
ན། རུང་བ་ནི་གང་། ཚད་དང་ལྡན་པ་དེ་ཇི་ལྟ་བུ་ཞེ་ན། རུང་བ་ལ་རྒྱུའི་སྒོ་
ནས་རུང་བ། ཁ་དོག་གི་སྒོ་ནས་རུང་བ། དབྱིབས་ཀྱི་སྒོ་ནས་རུང་བ། ངོ་བོའི་
སྒོ་ནས་རུང་བ། ཆོ་གའི་སྒོ་ནས་རུང་བ་དང་ལྔ་ལས། དང་པོ་ནི། རྒྱུ་ས་དང་
ལྕགས་ལས་བྱས་པ་གང་རུང་ཞིག་དགོས་ཏེ། རིན་པོ་ཆེ་དང་། ར་གན་དང༌།
ཁར་བ་དང༌། ཤིང་སོགས་ལས་བྱས་པ་མི་རུང་སྟེ། བྱིན་གྱིས་བརླབ་ཏུ་རུང་བ་
ནི་གཉིས་ཏེ། ལྕགས་ལས་བྱས་པ་དང་ས་ལས་བྱས་པའོ། །ཞེས་གསུངས་པའི་
ཕྱིར། གཉིས་པ་ནི། ཁ་མ་མེད་པ་བྱ་རོག་གི་མིག་ལྟར་ནག་ཅིང་གསལ་བ་ཞིག་
དགོས་ཏེ། ཆུང་དུ་དང་ཆེན་པོ་དང་སྐྱ་བོས་ཀྱང་མི་བྱའོ། །ཞེས་གསུངས་པའི་
ཕྱིར། གསུམ་པ་དབྱིབས་ཀྱི་སྒོ་ནས་རུང་བ་ནི་སྒོ་ང་ཕྱེད་གས་ལྟར་ཟླུམ་པོར་
གནས་པ་ཞིག་དགོས། བཞི་པ་ངོ་བོའི་སྒོ་ནས་རུང་བ་ནི་ལྷན་པ་བཞི་མན་
ཆད་ཕོག་ཀྱང་རུང་ལྔ་ཡན་ཆད་མ་ཕོག་པ་ལོངས་སྤྱོད་དུ་རུང་བ་ཞིག་དགོས།
· 201 ：



པཎ་ཆེན་བདེ་ལེགས་ཉི་མས་མཛད།
ལྔ་པ་ཆོ་གའི་སྒོ་ནས་རུང་བ་ནི། བྱིན་གྱིས་བརླབ་ཏུ་རུང་བའི་ལྷུང་བཟེད་དེ་
ལ་ལྷུང་བཟེད་འབྲེལ་མེད་མ་ཡིན་པ་ཞིག་དགོས་ཏེ། ལྷུང་བཟེད་འབྲེལ་མེད་
དེ་ལྷུང་བཟེད་ཀྱི་འཆང་སྤང་དུ་དགེ་སློང་གི་ཆད་ལས་སུ་བཅང་བ་ཡིན་གྱི།
བྱིན་གྱིས་བརླབ་ཏུ་མི་རུང་བའི་ཕྱིར། ལྷུང་བཟེད་ཀྱི་ཚད་ཀྱང་བཞག་ཏུ་ཡོད་
དེ། ལྷུང་བཟེད་ཀྱི་ཁའི་མཐའི་ཆ་དེའི་མུ་ཁོ་ན་ནས་མཐེ་བོང་གི་ལྟོ་ག་ང་གི་
ལྷག་མར་འབྲས་འཐུག་པོ་ཆེ་སྟེ་སྐམ་པོ་མ་ག་དྷའི་བྲེའུ་ཆུང་གང་བཙོས་པ་་་
སུམ་འཕེལ་དུ་སོང་བའི་ཆ་ལ་ཕུལ་དྲུག །ཚོད་མའི་ཆ་ལ་ཕུལ་གང་། སྲན་ཚོད་
ཀྱི་ཆ་ལ་ཕུལ་གང་། མཐེ་བོང་གི་ལྟོ་གང་གི་ཆ་ལ་ཕུལ་གང་སྟེ་ཕུལ་དགུ་ཤོང་
བའི་ལྷུང་བཟེད་དེ། དགེ་སློང་ཕའི་ལྷུང་བཟེད་(༩༤ན）ཆུང་ཚད། དེ་ཉིས་
འགྱུར་ཤོང་པ་ཆེ་ཚད། དེ་གཉིས་ཀྱི་བར་ཤོང་བ་འབྲིང་ཚད་ཡིན་པའི་ཕྱིར།
བོད་བྲེའི་དབང་དུ་བྱས་ན་བོད་བྲེ་ཕྱེད་དང་དོ། ཕུལ་གྱི་དབང་དུ་བྱས་ན་
ཕུལ་དགུ །ཁྱོར་བའི་དབང་དུ་བྱས་ན་ཡ་ཁྱོར་སུམ་ཅུ་རྩ་ཕྱེད་དང་གཉིས། དེ་
དག་གི་ཆ་སུམ་འགྱུར་དུ་བརྩིས་པའི་བྲེའུ་ཆུང་ཕྱེད་དང་ལྔ་ཤོང་བའི་ལྷུང་་་་་་
བཟེད་དེ་ཆུང་ཚད། དེ་ཉིས་འགྱུར་ཤོང་བ་ཆེ་ཚད། དེ་གཉིས་ཀྱི་བར་ཤོང་བ་
འབྲིང་ཚད་ཡིན་ཏེ། བམ་ལྔར། འབྲས་འགྲུས་པ་བྲེའུ་ཆུང་ཕྱེད་དང་ལྔ་ལ་བོད་
བྲེ་ཕྱེད་དང་དོ་ཡོད་དོ། །དེའི་ཆ་ནི་སུམ་འགྱུར་ཏེ་བྲེ་ཕྱེད་དང་ལྔའོ། །ཞེས་
གསུངས་པའི་ཕྱིར། འོ་ན། མ་ག་དྷའི་བྲེའུ་ཆུང་གང་གི་ཚད་གང་ཞེ་ན། དེའི་
ཚད་ཡོད་དེ། སྲང་གི་དབང་དུ་བྱས་ན་བོད་ཀྱི་གསེར་སྲང་སུམ་ཅུ་རྩ་གཉིས་
ཀྱི་ལྗིད་དང་མཉམ་པའི་འབྲས་བུ་ལ་མ་ག་དྷའི་བྲེའུ་ཆུང་གང་དུ་འཇོག་པ་་་་
ཡིན་ཏེ། རྒྱ་ཆེར་འགྲེལ་ལས། འདིར་མ་ག་དྷའི་བྲེའུ་ཆུང་ཞེས་བྱ་བའི་སྒྲས་
ནི་འབྲས་འཐུག་པོ་ཆེ་སྐམ་པོ་ཡུལ་དབུས་ཀྱི་སྲང་བཅུ་དྲུག་བརྗོད་པར་རིག་་་
པར་བྱའོ། །ཞེས་གསུངས་པ་གང་ཞིག །མ་ག་དྷའི་སྲང་གང་ལ་བོད་ཀྱི་སྲང་
དོར་འཇོག་པའི་ཕྱིར། ཕྱི་མ་གྲུབ་སྟེ། བམ་པོ་ལྔ་བཅུ་པ་ལས། མ་ག་དྷའི་བྲེའུ་
• 202 •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད།
ཆུང་གང་ལ་ནི་འབྲས་འཐུག་པོ་ཆེ། འགྲུས་པ་སྐམ་པོ་ཡུལ་མ་ག་དྷའི་སྲང་
བཅུ་དྲུག་སྟེ། ཡུལ་མ་ག་དྷའི་སྲང་གཅིག་ལ་ནི་བོད་ཀྱི་སྲིང་གཉིས་ཡོད་དོ། །
དེ་ལྟར་ན་འབྲས་འཐུག་པོ་ཆེ་འགྲུས་པ་སྐམ་པོ་ཡུལ་མ་ག་དྷའི་བྲེའུ་ཆུང་གང་
ལ་བོད་ཀྱི་སྲང་ཚད་དུ་བརྩིས་ན་ནི་སྲང་སུམ་ཅུ་རྩ་གཉིས་ཡོད་དོ། །ཞེས་
གསུངས་པའི་ཕྱིར། ཕུལ་གྱི་དབང་དུ་བྱས་ན་དྲུག་ཕུལ་དོ་ལ་མ་ག་དྷའི་བྲེའུ་
ཆུང་གང་དུ་འཇོག་པ་ཡིན་ཏེ། མ་ག་དྷའི་བྲེའུ་ཆུང་གང་ལ་བདུན་ཕུལ་དོ་
དང་ཡ་ཁྱོར་གང་ཡོད་པ་གང་ཞིག །བདུན་ཕུལ་དོ་དང་ཡ་ཁྱོར་གང་དང་།
དྲུག་ཕུལ་དོ་གཉིས་ཚད་མཉམ་པའི་ཕྱིར། དང་པོ་གྲུབ་སྟེ། བམ་ལྔ་པ་ལས། མ་
ག་དྷའི་བྲེའུ་ཆུང་དོ་ལ་ནི་བོད་ཀྱི་བདུན་ཕུལ་བཞི་དང་ཡ་ཁྱོར་དོ་ཡོད་དོ། །
ཞེས་དང༌། ( ༩ ༤བ） ཡང་བམ་ལྔར། ཕུལ་ཚད་དུ་བརྩིས་ན་ནི་བདུན་ཕུལ་དོ་
དང་ཁྱོར་གང་ཡོད་དོ། །ཞེས་གསུངས་པའི་ཕྱིར། གཉིས་པ་གྲུབ་སྟེ། ཚེ་ལོ་བརྒྱ་
པའི་དུས་ཀྱི་འཛམ་བུ་གླིང་པའི་མི་ན་ཚོད་ནར་སོན་པ་གཅིག་གི་ཡ་ཁྱོར་ཉི་་་་
ཤུ་རྩ་གཅིག་ལ་བོད་བྲེ་གང་དང་། བོད་བྲེ་གང་གི་བདུན་ཆ་ལ་བདུན་ཕུལ་
དང་། དྲུག་ཆ་ལ་དྲུག་ཕུལ་དུ་འཇོག་པ་ཡིན་པའི་ཕྱིར། མཐེ་བོང་གི་ལྟོ་གང་
ཡང་མཐེ་བོང་གི་ཞེང་ཚད་སོར་གང་ལ་བྱེད་པ་ཡིན་ཏེ། གོས་གཞིའི་ཊཱིཀ་ཆེན་
ལས། མཐེབ་སོར་གཅིག་གོ །ཞེས་པ་ནི་མཐེ་བོང་གི་ལྟོ་གང་ཞེས་ལུང་ལས་
གསུངས་སོ། །ཞེས་དང་། གཞི་འགྲེལ་ལས། མཐེ་བོང་གི་ལྟོ་གང་ཞེས་བྱ་བ་ནི་
མཐེ་བོང་གི་སོར་གཅིག་སྟེ། ཞེས་དང་། རྣམ་འབྱེད་འགྲེལ་པ་ལས། མཐེ་བོང་
གི་ལྟོ་གང་ཞེས་བྱ་བ་སྟེ། མཐེ་བོང་གི་ཞེང་ཚད་ཀྱི་སོར་གང་། ཞེས་དང་། བམ་
པོ་ལྔ་བཅུ་པ་དང༌། ཞུ་འགྲེལ་ལས་ཀྱང༌། མཐེ་བོང་གི་ལྟོ་གང་མཐེ་བོང་གི་
ཞེང་ལ་བརྩི་བར་བཤད་པའི་ཕྱིར། ཞེས་མཚོ་སྣ་བ་ཆེན་པོས་བཞེད་དོ། །དགེ་
སློང་མའི་ལྷུང་བཟེད་ཀྱི་ཚད་ཀྱང་བཞག་ཏུ་ཡོད་དེ། དགེ་སློང་ཕའི་ལྷུང་
བཟེད་ཆུང་ཚད་དེ། དགེ་སློང་མའི་ལྷུང་བཟེད་ཆེ་ཚད་དང༌། དགེ་སློང་མ་
， 23 •



པཎ་ཆེན་བདེ་ལེགས་ཉི་མས་མཛད།
རང་ཉིད་ཇི་ཙམ་འགྲངས་པའི་ཟས་ཤོང་བ་ཆུང་ཚད་དང་། དེ་གཉིས་ཀྱི་བར་
འབྲིང་ཚད་ཡིན་པའི་ཕྱིར། འོ་ན། དགེ་སློང་ཕ་ལྷུང་བཟེད་ཆེ་བ་དང་། དགེ་
སློང་མ་ལྷུང་བཟེད་ཆུང་བའི་རྒྱུ་མཚན་གང་ཞེ་ན། དེའི་རྒྱུ་མཚན་ཡོད་དེ། །
འཇིག་རྟེན་ན་སྐྱེས་པ་ཁམ་ཕོར་ཆེ་བ་དང་། བུད་མེད་ཁམ་ཕོར་ཆུང་བར་
གྲགས་པས་འཇིག་རྟེན་གྱི་གྲགས་ཚོད་དང་བསྟུན་པའི་ཕྱིར། གཉིས་པ་ལྷུང་
བཟེད་ལ་དབྱེ་ན། དུ་མ་ཡོད་དེ། དགེ་སློང་ཕའི་ལྷུང་བཟེད་ཆུང་འབྲིང་ཆེན་
པོ་གསུམ། དགེ་སློང་མའི་ལྷུང་བཟེད་ཆུང་འབྲིང་ཆེན་པོ་གསུངས། དེ་རེ་རེ་ས་
ལས་བྱས་པ་དང་། ལྕགས་ལས་བྱས་པའི་བྱེ་བྲག་གིས་བཅུ་གཉིས་རྣམས་སུ་
ཡོད་པའི་ཕྱིར། གསུམ་པ་ནི། གང་ཟག་གང་གིས་བཅང་བའི་ཚུལ་ཡོད་དེ།
རབ་བྱུང་སྡེ་ལྔ་པོ་ཐམས་ཅད་ཀྱིས་བཅང་བར་བྱ་བ་ཡིན་པའི་ཕྱིར། བཞི་པ་
ནི། ལྷུང་བཟེད་ཇི་( ༩༥ ན) ལྟར་བཅང་བའི་ཚུལ་ཡོད་དེ། འགྲེང་བཞིན་དུ་
གཞུག་པ་དང་། དབྱུང་བ་དང༌། ལག་པ་བཀྲུ་བའི་ཆུ་དང་། ཟས་ཀྱི་ལྷག་མ་
སོགས་མི་བླུག་ཅིང་། དགེ་ཚུལ་བག་མེད་ལ་བྱི་དོར་བྱར་མི་གཞུག་པ་སོགས་
ཀྱི་སྒོ་ནས་བཅང་བར་བྱ་བ་ཡིན་པའི་ཕྱིར། ལྔ་པ་ལྷུང་བཟེད་བཅང་བ་ལ་
དགོས་པ་ཡོད་དེ། བཅོམ་ལྡན་འདས་ཀྱིས་བཅས་པ་དང་མཐུན་པ་དང༌། དགེ་
སྦྱོང་གི་དྲན་པ་གསོ་བ། ཤཱཀྱའི་སྲས་ཀྱི་རྗེས་འཇུག་ཏུ་གོ་བ་དེ་ཐམས་ཅད་
ངེས་འབྱུང་གི་བསམ་པས་ཟིན་པར་བྱས་པས་གནས་སྐབས་མངོན་མཐོ་དང་་
མཐར་ཐུག་ངེས་ལེགས་ཐོབ་པར་འགྱུར་བའི་ཕྱིར། དྲུག་པ་ཅིའི་ཕྱིར་ལྷུང་
བཟེད་ཅེས་བྱ་ཞེ་ན། ཟས་ལྷུང་བ་བཟེད་པ་ཡིན་པའི་རྒྱུ་མཚན་གྱིས་དེ་ལྟར་
བརྗོད་པའི་ཕྱིར། དོན་ནི། ལྷུང་བཟེད་མེད་པར་རབ་ཏུ་བྱུང་བ་དང་བསྙེན་
པར་རྫོགས་པར་མི་བྱ་སྟེ། དེ་ལྟར་བྱར་མི་རུང་བའི་ཕྱིར། མཐའ་བཅད་པ་ལ་
ཁ་ཅིག །རུང་བ་ཚད་དང་ལྡན་པའི་སྒོ་ནས་རབ་བྱུང་གི་སྣོད་སྤྱད་ཀྱི་རྟགས་
ཀྱི་གཙོ་བོར་དམིགས་པ་དེ། ལྷུང་བཟེད་ཀྱི་མཚན་ཉིད་ཟེར་ན། ལྷུང་བཟེད་
• 204，



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད།
འབྲེལ་མེད་ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར། དེར་ཐལ།
དེ་ཡོད་པའི་ཕྱིར། རྩ་བར་འདོད་ན། ལྷུང་བཟེད་འབྲེལ་མེད་དེ་ལྷུང་བཟེད་ཀྱི་
འཆང་སྤང་བྱུང་བའི་དགེ་སློང་ཁོ་ནས་ཆད་ལས་སུ་བཅང་བར་བྱ་བ་མ་ཡིན་་
པར་ཐལ་ལོ། །དེ་བཞིན་དུ་རིན་པོ་ཆེ་ལས་བྱས་པའི་ལྷུང་བཟེད་ཆོས་ཅན།
མཚན་ཉིད་དེར་ཐལ། མཚོན་བྱ་དེའི་ཕྱིར། རྟགས་གསལ་གཉིས་ཀ་གྲུབ་སྟེ།
ཆོས་ཅན་དེ་ཡིན་པའི་ཕྱིར། ལྷུང་བཟེད་ཀྱི་ཚད་ལ། བུ་སྟོན་ཐམས་ཅད་མཁྱེན་
པས་ནི། གཙང་ཚོང་འདུས་མགུར་མོའི་གསེར་བྲེའི་བྲེ་མདུན་དང་ལྔ་ཕུལ་དོ་
ཤོང་བའི་ལྷུང་བཟེད་དེ། དགེ་སློང་ཕའི་ལྷུང་བཟེད་ཆུང་ཚད་དང་། དེ་ཉིས་
འགྱུར་ཤོང་བ་ཆེ་ཚད། དེ་གཉིས་ཀྱི་བར་འབྲིང་ཚད་ཡིན་ནོ། །ཞེས་གསུངས།
རྒྱ་འདུལ་བ་འཛིན་པས་ནི། ཕུལ་བཅུ་ཤོང་བའི་ལྷུང་བཟེད་དེ། དགེ་སློང་ཕའི་
ལྷུང་བཟེད་ཆུང་ཚད་དང༌། དེ་ཉི་ཤུ་ཤོང་བ་ཆེ་ཚད། བཅོ་( ༩༥ བ）ལྔ་ཤོང་བ་
འབྲིང་ཚད་ཡིན། ཞེས་གསུངས་པ་མི་འཐད་དེ། ཤེས་བྱ་ཆོས་ཅན། བཅས་
ལྡན་དགེ་སློང་གིས་སྦྱིན་བདག་གཅིག་ལ་དུས་གཅིག་ཏུ་ཕུལ་སུམ་ཅུ་ལེན་དུ་་་
རུང་བར་ཐལ། བཅས་ལྡན་དགེ་སློང་གིས་སྦྱིན་བདག་གཅིག་ལས་དུས་གཅིག་
ཏུ་ལྷུང་བཟེད་ཆུང་ཚད་གསུམ་ལེན་དུ་རུང་བ་གང་ཞིག །ཕུལ་བཅུ་ཤོང་
བའི་ལྷུང་བཟེད་དགེ་སློང་ཕའི་ལྷུང་བཟེད་ཆུང་ཚུད་ཡིན་པའི་ཕྱིར། འདོད་
ན། ལྷུང་བཟེད་དོ་གསུམ་ལས་ལྷག་པ་བླངས་པའི་ལྷུང་བཟེད་དེ་འཆང་བའི་
སྐབས་སུ་བཅས་ལྡན་དགེ་སློང་གིས་སྦྱིན་བདག་གཅིག་ལ་དུས་གཅིག་ཏུ་ཕུལ་
ཉི་ཤུ་རྩ་བདུན་ལས་ལྷག་པ་བླང་དུ་མི་རུང་བར་བཤད་པ་མི་འཐད་པར་ཐལ་
གཉིས་པ་ཞར་བྱུང་ནི། ཐོབ་པ་མི་ཉམས་པར་སྲུང་བའི་ཐབས་ལ། གནས་
དང་གནས་པའི་ཚུལ་ཁྲིམས་ཀྱི་སྤྲོས་པ། ཞར་ལ་ནད་པ་གསོ་བའི་ཚུལ་ཁྲིམས།
གནས་བརྟན་དང་དེའི་ཕྱི་བཞིན་དུ་འབྲངས་པའི་ཚུལ་ཁྲིམས། དེ་ལས་གཞན་
· 2 05.



པཎ་ཆེན་བདེ་ལེགས་ཉི་མས་མཛད།
པའི་ཚུལ་ཁྲིམས་དང་བཞི་ལས། དང་པོ་ལ། གནས་དང་གནས་མ་ཡིན་པའི་
ཚུལ་ཁྲིམས་དངོས་དང་། ཐུན་མོང་དུ་ཇི་ལྟར་བྱ་བ། གནས་པས་ཇི་ལྟར་བྱ་བ།
གནས་ཀྱིས་ཇི་ལྟར་བྱ་བ་དང་བཞི་ལས། དང་པོ་ལ། གནས་པའི་ཚུལ་ཁྲི མས་
དང༌། གནས་ཀྱི་ཚུལ་ཁྲིམས་གཉིས་ཡོད་པ་ལས། དང་པོ་དེ་འཆད་པར་བྱེད་
པ་ལ། གང་ན་གནས་མེད་པ་དེར་གསོ་སྦྱོང་ལ་བསྡད་པ་དང་གནས་པར་ཁས་
བླང་བར་མི་བྱའོ། །གནས་པ་ཁས་བླངས་པ་སྔ་མ་རྗེས་སུ་བསྲུང་བར་མི་བྱའོ། །
ཕྱི་མ་ལ་ཡང་ཟླ་བ་གཉིས་ལས་ལྷག་པའོ། །ཞེས་སོགས་གསུངས། དོན་ནི།
གཙུག་ལག་ཁང་གང་ན་གནས་བླ་མ་མེད་པ་དེར་གསོ་སྦྱོང་མ་འོངས་པ་ལ་་་་
བསྡད་པ་དང་དབྱར་སྔ་མ་ཁས་བླང་བར་མི་བྱ་སྟེ། དེ་ལས་གནས་བླ་མ་
བསྟེན་པ་དགོས་པ་ཆེ་བའི་ཕྱིར། དབྱར་ཕྱི་མ་ཁས་བླངས་ནས་ང་གནས་ཀྱི་བླ་མ་
མེད་པར་སོང་ན་ཟླ་བ་དང་པོ་གཉིས་ལས་ལྷག་པར་གནས་པར་མི་བྱ་སྟེ། དེ་
ལས་གནས་ཀྱི་བླ་མ་བསྟེན་པ་དགོས་པ་ཆེ་བའི་ཕྱིར། ཟླ་བ་དང་པོ་གཉིས་
གནས་དགོས་(༩༦ན）ཏེ། དབྱར་སྔ་མ་ཁས་མ་བླངས་པ་གང་ཞིག །ལོ་དེ་ལ་
དབྱར་ཁས་ལེན་གསུམ་མི་རུང་བའི་ཕྱིར། གཉིས་པ་ཐུན་མོང་དུ་ཇི་ལྟར་བྱ་བ་
ནི༔ ཁའི་གནས་པ་ཉིད་ནི་མ་འགྲུས་པ་ཉིད་ཡིན་ནོ། །ཞེས་སོགས་གསུངས།
དོན་ནི། མཚན་མོ་ཁའི་ནང་དུ་དྲི་མ་ཆགས་པ་བཀྲུ་བའི་ཚུལ་ཡོད་དེ། སོ་ཤིང་
གིས་ཁ་སྦྱངས་ནས་དེ་དབེན་པའི་ཕྱོགས་སུ་དོར་བའི་ཚུལ་གྱིས་བཀྲུ་བར་བྱ་་་
བ་ཡིན་པའི་ཕྱིར། གསུམ་པ་གནས་པས་ཇི་ལྟར་བྱ་བ་ལ་གནས་པས་གནས་ལ་
བསྙེན་བཀུར་ཇི་ལྟར་བྱ་བའི་ཚུལ་ནི། ལུས་ཀྱི་བྱ་བ་བསྒྲུབས་མ་ཐག་ཏུ་མཆོད་
རྟེན་ལ་ཕྱག་བྱའོ། །གནས་པས་བསྒྲུབ་པའི་དབང་དུ་བྱས་ཏེ་དེ་ནས་དེ་མ་
ཐག་ཏུ་སྔར་སོང་སྟེ་ཕྱག་བྱའོ། །བསྙུན་གསོལ་ལོ། །འདག་རྫས་དང་སོ་ཤིང་
དབུལ་ལོ། །ཚང་མང་བལྟས་ཏེ་བརྗོད་པར་བྱའོ། །དགའ་བ་བསྟབས་པའི་ཉིད་
དུ་ཡིད་ལ་བྱའོ། །ལྷུང་བཟེད་བཀྲུ་བར་བྱའོ། །ཞེས་པས་འཆད། དོན་ནི། དེས་
• 2G6 ,



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད།
དེ་ལ་བསྙེན་བཀུར་ཇི་ལྟར་བྱ་བའི་ཚུལ་ཡོད་དེ། ཀཱ་རི་ཀཱ་ལྔ་བཅུ་པ་ལས། ནམ་
གྱི་ཆ་སྨད་མལ་ལངས་ནས། །ནམ་ལངས་བར་དུ་ཁ་ཏོན་བྱ། །གདོང་དང་སོ་ཡི་
དྲི་བཀྲུས་ནས། །རྫོགས་སངས་རྒྱས་ལ་གུས་ཕྱག་འཚལ། །བླ་མ་གནས་པའི་སྒོ་
གླེགས་ལ། །ལག་པས་དལ་གྱིས་བརྡུང་བར་བྱ། །ནང་ཞུགས་གུས་པས་བླ་མ་ལ།།
ཁམས་བདེ་མི་བདེ་ལ་སོགས་འདྲི། །ཞེས་གསུངས་པ་ལྟར་བྱ་བ་ཡིན་པའི་ཕྱིར།
ཁ་ཅིག །ཁྲུས་བྱས་མ་ཐག་ཏུ་སངས་རྒྱས་ལ་ཕྱག་འཚལ་ནས། དེའི་རྗེས་སུ་བླ་
མའི་དྲུང་དུ་འགྲོ་བར་གསུངས་པ་དེ་སྒྲ་ཇི་བཞིན་དུ་མི་རིགས་ཏེ། མདོ་ལས།
རྒན་ནམ་འོན་ཏེ་གཞོན་ཡང་རུང་། །གང་ལས་ཆོས་ནི་ཐོས་གྱུར་པ། །དེ་ལ་
ཐོག་མར་ཕྱག་བྱས་ཏེ། །ཟླ་བ་ཚེས་ལ་བྲམ་ཟེ་བཞིན། །ཞེས་བླ་མ་ལ་ཐོག་མར་
ཕྱག་འཚལ་བར་གསུངས་པའི་ཕྱིར། ཟེར་ན། སྐྱོན་མེད་དེ། དཔོན་སློབ་གཉིས་
གནས་ཁང་གཅིག་པའི་དབང་དུ་བྱས་ནས་འདི་ལྟར་གསུངས་ཀྱི། གནས་ཁང་
ཐ་དད་པའི་དབང་དུ་བྱས་ན་སྔ་མ་ལྟར་གསུངས་ཏེ། མེ་ཏོག་( ༩༦བ） ཕྲེང་
རྒྱུད་ལས། བརྟུལ་ཞུགས་ཅན་གྱི་བླ་མ་བས། །སྔར་ཉིད་མལ་ནས་ལངས་ནས་
ནི། །སོ་ཤིང་བཅས་ནས་དེ་འོག་ཏུ། །སྟོན་པ་ལ་ནི་ཕྱག་བྱའོ། །དེ་ནས་རབ་
གུས་བསྐྱེད་པ་ཡིས། །བླ་མ་ལ་ནི་ཕྱག་བྱ་སྟེ། །ཞེས་གསུངས་པའི་ཕྱིར། གནས་
བླ་མ་བསོད་སྙོམས་པ་ཡིན་ན། གསལ་བྱེད་བཅང་དགོས་ཞེས་སྟོན་པ་ལ། གལ་
ཏེ་བསོད་སྙོམས་པ་ཞིག་ཡིན་ན་གསིལ་བྱེད་ཀྱང་ངོ༌། །ཞེས་གསུངས་པའི་ཕྱིར།
གསིལ་བྱེད་ཀྱི་མཚོན་དོན་ནི། དུམ་བུ་གསུམ་དུ་བྱས་པ་ནི་བསླབ་པ་གསུམ་
དང་། སྟོད་ལྕགས་ལས་བྱས་པ་ནི་ཤེས་རབ་ཀྱི་བསླབ་པས་མི་མཐུན་ཕྱོགས་
འཇོམས་པ་དང༌། སྨད་ལྕགས་ལས་བྱས་པ་ནི་ཚུལ་ཁྲིམས་ཀྱི་བསླབ་པས་མི་
མཐུན་ཕྱོགས་འཇོམས་པ་དང༌། བར་གསོམ་ལས་བྱས་པས་ཏིང་འཛིན་གྱི་
བསླབ་པས་ལུས་སེམས་ལས་སུ་རུང་བར་བྱེད་པའི་བརྡ་ཡིན། དེ་གསུམ་
འབྲེང་བས་སྦྲེལ་བ་ནི་བསླབ་པ་གསུམ་ཟུང་དུ་འབྲེལ་བ་དང༌། སྟོད་སྨད་
· 207 ，



པཎ་ཆེན་བདེ་ལེགས་ཉི་མས་མཛད།
སྦུབས་སྟོང་ཡོད་པས་སྟོང་པ་ཉིད་དང་། ཡར་སྣེ་ལ་བརྒྱད་གཞོགས་ཡོད་པས་
ནི། འཕགས་ལམ་ཡན་ལག་བརྒྱད། འཁོར་ལོ་གསུམ་བྱས་པས་ནི་ཆོས་འཁོར་
བསྐོར་བ་མཚོན། རྭ་བཞི་ནི་བདེན་པ་བཞི་དང་། མཉན་བྱ་བཅུ་གཉིས་ནི་
གསུང་རབ་ཡན་ལག་བཅུ་གཉིས། མཆོད་རྟེན་གཉིས་ནི་ཆོས་སྐུ་དང་གཟུགས་
སྐུ་གཉིས། ལྕགས་ཀྱུས་ངན་སོང་ནས་འདྲེན་པ་མཚོན་ཞིང་། མར་སྣེ་ལ་
གཞོགས་བདུན་ཡོད་པ་ནི་བྱང་ཆུབ་ཡན་ལག་བདུན། མར་སྣེའི་རྒྱ་མདུད་ནི།
ངན་སོང་གི་སྒོ་འགགས་པའི་མཚོན་བྱེད་ཡིན་ནོ། །མཁར་གསིལ། གསེག་
བཤང་། སྒོ་འབྱེད། ཁྱི་སྐྱོད་རྣམས་མིང་གི་རྣམ་གྲངས་སོ། །གཉིས་པ་བུད་མེད་
ཀྱི་ཆོ་གའི་ཁྱད་པར་བཤད་པ་ལ། དགེ་སློང་གི་གནས་སུ་དགེ་སློང་མའོ། །ཞེས་
གསུངས་པའི་ཕྱིར། ཕ་ཆོག་གི་རྗེས་སུ་མ་ཆོག་སྟོན་པའི་རྒྱུ་མཚན་ཡོད་དེ།
ལུང་གི་གོ་རིམས་དང་བསྟུན་པ་ཡིན་པའི་ཕྱིར། དགེ་སློང་ཕ་མའི་ཆོ་ག་ཐ་
དད་དུ་སྟོན་པའི་རྒྱུ་མཚན་ཡོད་དེ། དེ་གཉིས་ལུས་མི་( ༩ ༧ན）འདྲ་བས་ཉོན་
མོངས་པ་དང་མཚུངས་ལྡན་གྱི་སེམས་མི་འདྲ། དེ་མི་འདྲ་བས་དེས་ཀུན་ནས་
བསླང་བའི་ལྟུང་བ་མི་འདྲ་དེས་ན་དེ་སྤོང་བྱེད་ཀྱི་བསླབ་པའི་གྲངས་མང་་་་་་
ཉུང་གི་ཁྱད་པར་ཡོད་པས་དེ་ལྟར་བསྟན་པའི་ཕྱིར། དེ་གཉིས་ཀྱི་ཆོ་ག་ལ་
ཁྱད་པར་ཡོད་དེ། གང་ལས་སྐྱེ་བ་རྒྱུའི་ཁྱད་པར། གང་གིས་ནོད་པ་རྟེན་གྱི་
ཁྱད་པར། ཇི་ལྟར་ནོད་པ་ཆོ་གའི་ཁྱད་པར། བསླབ་ཚིག་གི་ཁྱད་པར། རྒྱུད་
སྣོད་རུང་གི་ཁྱད་པར་དང་ལྔ་ཡོད་པའི་ཕྱིར། དང་པོ་གྲུབ་སྟེ། མཁན་པོ་སློབ་
དཔོན་དད་པའི་དགེ་འདུན་རྣམས་མི་འདྲ་བའི་ཁྱད་པར་ཡོད་པའི་ཕྱིར།
སྐྱེས་པ་བསྙེན་པར་རྫོགས་པའི་མཁན་པོ་ལ་བསྙེན་པར་རྫོགས་ནས་སྡོམ་རྒྱུན་
བར་མ་ཆད་དུ་ལོ་བཅུ་ལོན་པ། ཕམ་པ་བཞིས་མ་གོས་པ་ཞིག་དགོས། བུད་
མེད་བསྙེན་པར་རྫོགས་པའི་མཁན་པོ་ལ་བསྙེན་པར་རྫོགས་ནས་སྡོམ་རྒྱུན་་་་་
བར་མ་ཆད་དུ་ལོ་ཉི་ཤུ་ལོན་པ། ཕམ་པ་བརྒྱད་ཀྱིས་མ་གོས་པ་ཞིག་དགོས།
• 208 •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད།
སྐྱེས་པ་བསྙེན་པར་རྫོགས་པ་ལ་ལས་སློབ་གཅིག་དང་། བུད་མེད་བསྙེན་པར་
རྫོགས་པ་ལ་ལས་ཀྱི་སློབ་དཔོན་མ་གཉིས་དགོས། སྐྱེས་པ་ལ་ཡུལ་དབུས་སུ་
དགེ་སློང་བཅུ་ཚོགས་དང་། མཐའ་འཁོབ་ཏུ་ལྔ་ཚོགས་པ་དགོས་ལ། བུད་མེད་
ལ་ཡུལ་དབུས་སུ་དགེ་སློང་ཕ་བཅུ་དང་མ་བཅུ་གཉིས་ཏེ་ཉེར་གཉིས་ཚོགས་་་
པ་དང༌། མཐའ་འཁོབ་ཏུ་ཕ་ལྔ་དང་མ་དྲུག་སྟེ་བཅུ་གཅིག་ཚོགས་པ་དགོས་
པའི་ཕྱིར། གཉིས་པ་རྟེན་གྱི་གང་ཟག་གི་ཁྱད་པར་ཡོད་དེ། སྐྱེས་པ་བསྙེན་
པར་རྫོགས་པ་ལ་མངལ་ཤོལ་དང་བཅས་པའི་ལོ་ཉི་ཤུ་ལོན་པ་དང་། ཆོས་
གོས་གསུམ་ཚང་བ་ཉེས་མེད་ཕུན་ཚོགས་ཀྱི་དབང་དུ་བྱས་ན་དགེ་བསྙེན་་་་་
ནས་རབ་བྱུང་གི་བར་དང་། དགེ་ཚུལ་སྔོན་དུ་སོང་བ་དགོས། བུད་མེད་
བསྙེན་པར་རྫོགས་པ་ལ་ཁྱིམ་སོ་མ་བཟུང་ན་ལོ་ཉི་ཤུ་དང་། ཁྱིམ་སོ་བཟུང་ན་
ལོ་བཅུ་གཉིས་ལོན་པ་དང༌། ཆོས་གོས་གསུམ་དང་ཤིང་ང་དཔུང་བཅད་རྡུལ་
གཟན་ཏེ་ལྔ་ཚང་བ་དང་། ཉེས་མེད་ཕུན་ཚོགས་ཀྱི་དབང་དུ་བྱས་ན་དགེ་
བསྙེན་སོགས་གོང་གི་( ༩ ༧བ）དེ་རྣམས་ཀྱི་སྟེང་དུ་དགེ་སློབ་མའི་སྡོམ་པ་སྔོན་
དུ་སོང་བ་ཞིག་དགོས་པའི་ཕྱིར་ཏེ། ཁྱིམ་སོ་བཟུང་བ་བསྙེན་པར་རྫོགས་པར་
བྱ་བའི་ལོ་རྣམས་ཀྱི་དང་པོ་ནི་བཅུ་གཉིས་ཉིད་དོ། །ཞེས་དང༌། བུད་མེད་ལ་
ནི་དགེ་སློབ་མ་ཞེས་བྱ་བའི་ཚིགས་གཞན་ཡོད་དོ། །ཞེས་གསུངས་པའི་ཕྱིར། །
གསུམ་པ་ཇི་ལྟར་ནོད་པ་ཆོ་གའི་ཁྱད་པར་ཡོད་དེ། སྦྱོར་བའི་ཆོ་ག་ལ།
ཉེས་མེད་ཕུན་ཚོགས་ད་ལྟར་གྱི་ཆོ་གའི་དབང་དུ་བྱས་ན་སྐྱེས་པ་བསྙེན་པར་་་
རྫོགས་པ་ལ་དགེ་སློང་གི་དགེ་འདུན་ལ་གསོལ་བ་འདེབས་དགོས། བུད་མེད་
བསྙེན་པར་རྫོགས་པ་ལ་གཉིས་ཀའི་དགེ་འདུན་ལ་གསོལ་བ་འདེབས་དགོས་་
པས། གསོལ་བ་འདེབས་ཚུལ་གྱི་ཁྱད་པར། སྐྱེས་པ་ལ་བར་ཆད་འདྲི་བ་ལ་
གཞན་གྱིས་སྒྲིབ་མི་དགོས། བུད་མེད་ལ་དགེ་སློང་མ་གཞན་གྱིས་བསྒྲིབས་ཏེ་
འདྲི་དགོས་པས། བར་ཆད་འདྲི་ཚུལ་གྱི་ཁྱད་པར། སྐྱེས་པ་ཚངས་སྤྱོད་ལ་ཉེར་
• 209 •



པཎ་ཆེན་བདེ་ལེགས་ཉི་མས་མཛད།
གནས་ཀྱི་སྡོམ་པ་སྟེར་མི་དགོས་ཤིང་། བུད་མེད་བསྙེན་པར་རྫོགས་པ་ལ་དེ་
ལྟར་དགོས་པས། དེ་སྟེར་དགོས་མི་དགོས་ཀྱི་ཁྱད་པར་ཡོད་པའི་ཕྱིར་ཏེ།
འདིར་དགེ་འདུན་གྱིས་བསྣན་པར་བྱའོ། །ཞེས་དང་། བར་ཆད་འདྲི་བ་དགེ་
སློང་མས་བསྒྲིབས་པ་ལས་བྱའོ། །ཞེས་དང་། ཚངས་པར་སྤྱོད་པ་ལ་ཉེ་བར་
གནས་པའི་སྡོམ་པ་མ་ཐོབ་པར་བསྙེན་པར་རྫོགས་པར་མི་འགྱུར་རོ། ་ཞེས་
གསུངས་པའི་ཕྱིར། དངོས་གཞིའི་ཆོ་ག་ལ་ཁྱད་པར་ཡོད་དེ། སྐྱེས་པ་བསྙེན་
པར་རྫོགས་པ་ལ་དགེ་སློང་ཞེས་པའི་གནས་སུ་བུད་མེད་བསྙེན་པར་རྫོགས་་་་
པ་ལ་དགེ་སློང་མ་ཞེས་འདོན་པ་བསྒྱུར་བར་བྱ་བ་ཡིན་པའི་ཕྱིར་ཏེ། དགེ་
སློང་གི་གནས་སུ་དགེ་སློང་མའོ། །ཞེས་གསུངས་པའི་ཕྱིར། མཇུག་གི་ཆོ་ག་ལ་
ཁྱད་པར་ཡོད་དེ། སྐྱེས་པའི་མཇུག་གི་གདམ་ངག་བརྗོད་པའི་ཚེ་གོང་དུ་
བཤད་པའི་གདམ་ངག་བཅུ་གཅིག་བརྗོད་དགོས་ཤིང་། དགེ་སློང་མའི་དེའི་
ཚེ་ཤིང་དྲུང་མ་གཏོགས་པའི་ཚངས་པར་སྤྱོད་པའི་གནས་གཞན་གསུམ་དང་།
ལྟུང་བར་འགྱུར་བའི་ཆོས་ལ་ཡང་ཕམ་པ་བརྒྱད་བརྗོད་པ་སྟེ། གདམ་ངག་
བཅུ་གཅིག་གི་སྟེང་དུ་ལྕི་བའི་ཆོས་བརྒྱད་བརྗོད་དགོས་( ༩ ༨ ན)པའི་ཕྱིར་རོ། །
གནས་ཤིང་དྲུང་བརྗོད་མི་དགོས་ཏེ། དགེ་སློང་མ་གནས་ཤིང་དྲུང་དུ། གཅིག་
པུར་གནས་མི་རུང་བའི་ཕྱིར། དགེ་སློང་མའི་ཐུན་མོང་མ་ཡིན་པའི་ཕམ་པ་
བཞི་ཡོད་དེ། འཆབ་པ་དང་ནི་ལུས་བཀན་དང་། །རེག་པ་དང་ནི་བཟློག་པའོ།།
ཞེས་གསུངས་པ་ལྟར་གྱི་བཞི་ཡོད་པའི་ཕྱིར། ལྕི་བའི་ཆོས་བརྒྱད་་ཡོད་དེ། དགེ་
སློང་མ་རྣམས་ཀྱིས་ཟླ་བ་ཕྱེད་ཕྱེད་ཅིང་དགེ་སློང་གི་དགེ་འདུན་ལ་གདམ་་་་་
ངག་ནོད་དུ་ཡོད་བཞིན་དུ་མ་ནོད་པ་དང༌། དགེ་སློང་མས་དགེ་སློང་གི་དགེ་
འདུན་མེད་པའི་གནས་སུ་དབྱར་གནས་པར་ཁས་བླངས་པ་དང་། དགག་
དབྱེ་བྱེད་པའི་ཚེ་གཉིས་ཀའི་དགེ་འདུན་ལ་དགག་དབྱེ་མི་བྱེད་པ་དང་། དགེ་
སློང་མས་མཁན་པོ་བྱེད་པའི་ཚེ་གཉིས་ཀའི་དགེ་འདུན་ལ་གསོལ་བ་འདེབས་
，2 1 (0 •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད།
སུ་མི་འཇུག་པ་དང་། དགེ་སློང་གསར་བུ་ལ་ཕྱག་མ་འཚལ་བ་དང་། དེ་ལ་ཅོ་
འདྲི་བ་དང་། དགེ་སློང་ལ་ལྟུང་བ་གླེང་དྲན་བྱེད་པ་དང་། མགུ་བ་སྤྱོད་པའི་
ཚེ་གཉིས་ཀའི་དགེ་འདུན་ལ་མགུ་བ་མི་སྤྱོད་པ་རྣམས་སུ་ཡོད་པའི་ཕྱིར།
འདིའི་སྐབས་སུ་ཁ་ཅིག་ད་ལྟར་གྱི་ཆོ་ག་ལ་བརྟེན་ནས་དེ་རྣམས་སྔོན་དུ་མ་་་
སོང་བར་དགེ་སློང་མའི་སྡོམ་པ་སྐྱེ་བ་མེད་ཟེར་ན། དེ་ཡོད་པར་ཐལ། ད་
ལྟར་གྱི་ཆོ་ག་ལ་བརྟེན་ནས་དགེ་ཚུལ་མའི་སྡོམ་པ་སྔོན་དུ་མ་སོང་བར་དགེ་་་་
སློང་མའི་སྡོམ་པ་སྐྱེ་བ་ཡོད་པའི་ཕྱིར་ཏེ། ད་ཆོག་ལ་བརྟེན་ནས་དགེ་ཚུལ་གྱི་
སྡོམ་པ་སྔོན་དུ་མ་སོང་བར་དགེ་སློང་གི་སྡོམ་པ་སྐྱེ་བའི་ཡོད་པའི་ཕྱིར། ཁ་
ཅིག །དགེ་ཚུལ་མའི་སྡོམ་པ་སྔོན་དུ་མ་སོང་བར་དགེ་སློབ་མའི་སྡོམ་པ་སྐྱེ་བ་
ཡོད་ཟེར་ན། འོ་ན། དགེ་ཚུལ་མའི་སྡོམ་པ་མ་བླངས་པའི་དགེ་སློབ་མ་ཆོས་
ཅན། ཁྱོད་དགེ་སློབ་མ་མ་ཡིན་པར་ཐལ། ཁྱོད་ཀྱི་རྒྱུད་ལ་རབ་བྱུང་གི་སྡོམ་པ་
མེད་པའི་ཕྱིར། རྟགས་ཁས། ཁ་ཅིག །ད་ལྟར་གྱི་ཆོ་ག་ལ་བརྟེན་ནས་ཚངས་
སྤྱོད་ལ་ཉེར་གནས་ཀྱི་སྡོམ་པ་མ་ཐོབ་པར་དགེ་སློབ་མའི་སྡོམ་པ་ཐོབ་པ་མེད་
ཟེར་ན། དེ་ཡོད་པར་ཐལ། ད་ལྟར་གྱི་ཆོ་ག་ལ་བརྟེན་ནས་སྐྱེས་པ་བསྙེན་པར་
རྫོགས་པའི་ཆོ་གས་བུད་མེད་བསྙེན་པར་རྫོགས་ན་ཡང་བསྙེན་རྫོགས་ཀྱི་སྡོམ་
པ་སྐྱེ་བའི་ཕྱིར། བྱས་པ་ལ་ཁོ་ན་རེ། དགེ་སློང་མ་དེ་དགེ་སློང་མ་ཡིན་པར་
ཐལ། དགེ་སློང་གི་དགེ་འདུན་མེད་པའི་ས་ཕྱོགས་སུ་དགེ་སློང་( ༩ ༨ བོ）མས་
དབྱར་གནས་པར་ཁས་བླངས་པ་ཞིག་སྲིད་པའི་ཕྱིར། འདོད་ན། དེ་ཡིན་པར་
ཐལ། དགེ་སློང་མའི་རྒྱུད་ཀྱི་བསྙེན་རྫོགས་ཀྱི་སྡོམ་པ་དེ་དགེ་སློང་གི་སྡོམ་པ་
ཡིན་པའི་ཕྱིར་ཏེ། དེ་སྤོང་བདུན་འཁོར་བཅས་ཀྱི་ཚུལ་ཁྲིམས་ཡིན་པའི་ཕྱིར།
ཟེར་ན་རྩ་བར་མ་ཁྱབ་བོ། །བཞི་པ་བསླབ་པའི་ཚིགས་ཀྱི་ཁྱད་པར་བཤད་པ་
ལ། ཚིགས་གཞན་ཡོད་པ་ཉིད་དུ་བསྟན་པ། མཁན་པོ་ལ་བརྟེན་དགོས་པར་
བསྟན་པ། སྦྱིན་པ་སྤྱད་པའི་དུས། ཇི་ལྟར་སྦྱིན་པའི་ཆོ་ག་དང་བཞི། དང་པོ་
: 211 .



པཎ་ཆེན་བདེ་ལེགས་ཉི་མས་མཛད།
ནི། བུད་མེད་ལ་ནི་དགེ་སློབ་མ་ཞེས་བྱ་བའི་ཚིགས་གཞན་ཡོད་དོ། །ཞེས་པས་
འཆད། འདིའི་སྐབས་སུ་དགེ་སློབ་མའི་སྡོམ་པའི་རྣམ་གཞག་བཤད་པ་ལ།
ཡུལ་གང་ལ་ནོད་པ། རྟེན་གང་གིས་ནོད་པ། ཆོ་ག་ཇི་ལྟ་བུས་ནོད་པ་དང་
གསུམ་ལས། དང་པོ་བཞག་ཏུ་ཡོད་དེ། མཁན་མོ་དང། ལས་བྱེད་པའི་སློབ་
དཔོན་མ་དང༌། དགེ་འདུན་གྲངས་ཚང་བ་རྣམས་ལས་ནོད་པར་བྱ་བ་ཡིན་
པའི་ཕྱིར། དགེ་འདུན་གྲངས་ཚང་བ་དགོས་ཏེ། ཡུལ་དབུས་སུ་དགེ་སློང་མ་
བཅུ་གཉིས་དང་། མཐའ་འཁོབ་ཏུ་དགེ་སློང་མ་དྲུག་གི་གྲངས་ཚང་བ་དགོས་
པའི་ཕྱིར། གཉིས་པ་ནི། ཁྱད་པར་བཞི་དང་ལྡན་པ་ཞིག་དགོས་ཏེ། ལུས་ཕུན་
སུམ་ཚོགས་པ། ཆ་ལུགས་ཕུན་སུམ་ཚོགས་པ། བསམ་པ་ཕུན་སུམ་ཚོགས་པ།
ཚིགས་སྔ་མ་སྔོན་དུ་སོང་བའི་ཁྱད་པར་དང་ལྡན་པ་ཞིག་ད་གོས་པའི་ཕྱིར།
ལུས་ཕུན་སུམ་ཚོགས་པ་དང་ལྡན་པ་ཞིག་དགོས་ཏེ། ལུས་ལ་བརྟེན་པའི་བར་
ཆད་དང་མི་ལྡན་ཞིང་ནར་སོན་པ་ཞིག་དགོས་པའི་ཕྱིར། དེ་ཡང་ཁྱིམ་སོ་
བཟུང་ན་ལོ་བཅུ་ལོན་པ་དང༌། མ་བཟུང་ན་ལོ་བཅོ་བརྒྱུད་ལོན་ང་ ་ཞིག་
དགོས་སོ། །ཆ་ལུགས་ཕུན་སུམ་ཚོགས་པ་དང་ལྡན་པ་ཞིག་དགོས་ཏེ། སྣམ་
སྦྱར་མ་གཏོགས་པའི་ཆོས་གོས་ལྷུང་བཟེད་ཚང་བ་ཞིག་དགོས་པའི་ཕྱིར།
བསམ་པ་ཕུན་སུམ་ཚོགས་པ་དང་ལྡན་པ་ཞིག་དགོས་ཏེ། ང སམ་པ་ཐག་པ་
ནས་དགེ་སློབ་མའི་སྡོམ་པ་འཐོབ་པར་འ དོད་པ་ཞིག་དགོས་པའི ཕྱིར།
ཚིགས་སྔ་མ་སྔོན་དུ་སོང་བའི་ཁྱད་པར་དང་ལྡན་པ་ཞིག་དགོས་ཏེ། ཉེས་མེད་
（༩༩ ན）ཕུན་ཚོགས་ཀྱི་དབང་དུ་བྱས་ན་དགེ་བསྙེན་མ་དང་དགེ་ཚུལ་མའི་་་་་
སྡོམ་པ་སྔོན་དུ་སོང་བ་ཞིག་དགོས་པའི་ཕྱིར། །
༈ གསུམ་པ་ཆོ་ག་ཇི་ལྟ་བུས་ནོད་པའི་ཚུལ་ཡོད་དེ། སྦྱོར་དངོས་རྗེས་གསུམ་
གྱི་ཆོ་གས་ནོད་པར་བྱ་བ་ཡིན་པའི་ཕྱིར། དེ་ཡང་སྦྱོར་བའི་ཆོ་ག་ནི། སྟོན་པ་
སངས་རྒྱས་ལ་ཕྱག་འཚལ་བ་དང༌། དགེ་འདུན་རེ་རེ་ལ་ཕྱག་ལན་གསུམ་
• 212 •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད།
གསུམ་འཚལ་བ་དང་། མཁན་མོར་གསོལ་བ་འདེབས་པ་རྣམས་ཡིན། དངོས་
གཞིའི་ཆོ་ག་ཡོད་དེ། གསོལ་གཉིས་ཀྱི་ལས་ཀྱིས་སྦྱིན་པར་བྱ་བ་ཡིན་པའི་ཕྱིར།
མཇུག་གི་ལས་ཀྱི་མཇུག་སྡུད་བརྗོད་པ་དང༌། སྡོམ་པ་ཐོབ་པའི་དུས་གོ་བ་
དང༌། གདམ་ངག་རྣམ་པ་བཅུ་གཉིས་བརྗོད་པ་རྣམས་མཇུག་ཆོག་ཡིན་པའི་
ཕྱིར། གདམས་ངག་རྣམ་པ་བཅུ་གཉིས་ཡོད་དེ། རྩ་བའི་ཆོས་དྲུག་དང་། རྗེས་
མཐུན་གྱི་ཆོས་དྲུག་བརྗོད་པ་རྣམས་ཡིན་པའི་ཕྱིར། རྩ་བའི་ཆོས་དྲུག་ནི། ཀརྨ་
ཤ་ཏམ་ལས། གཅིག་པུ་ལམ་དུ་འགྲོ་མི་བྱ། །ཆུ་བོའི་ཕ་རོལ་རྐྱལ་མི་བྱ། །
སྐྱེས་པ་ལ་ནི་རེག་མི་བྱ། །སྐྱེས་པ་དང་ནི་འདུག་མི་བྱ། །གཉེན་དུ་འགྱུར་བ་
མི་བྱ་ཞིང༌། །ཁ་ན་མ་ཐོ་འཆབ་མི་བྱ། །དེ་དག་རྩ་བའི་ཆོས་དྲུག་སྤོང་། །
ཞེས་གསུངས་པ་ལྟར་གྱི་རྩ་བའི་ཆོས་དྲུག་དང༌། རྗེས་མཐུན་གྱི་ཆོས་དྲུག་ནི།
གསེར་ལ་བཟུང་བར་མི་བྱ་ཞིང་། །འདོམས་ཀྱི་སྤུ་ནི་བྲེག་མི་བྱ། །བྱིན་ལེན་མ་
བྱས་ཟ་མི་བྱ། །གསོག་འཇོག་བྱས་པ་ཟ་མི་བྱ། །རྩྭ་སྔོན་མི་གཙང་འདོར་མི་བྱ། །
ས་ནི་བརྐོ་བར་མི་བྱ་བ། །ཞེས་གསུངས་པ་ལྟར་གྱི་རྗེས་མཐུན་གྱི་ཆོས་དྲུག་
ཡིན་ནོ། ། །
ངག་དོན་ནི། ཉེས་མེད་ཕུན་ཚོགས་ཀྱི་དབང་དུ་བྱས་ནས་བུད་མེད་
བསྙེན་པར་རྫོགས་པའི་ཚེ། དགེ་ཚུལ་མའི་སྡོམ་པ་བྱིན་པའི་མཇུག་ཐོགས་དེ་
མ་ཐག་ཏུ་དགེ་སློང་མའི་སྡོམ་པ་སྦྱིན་དུ་མི་རུང་སྟེ། དེ་གཉིས་ཀྱི་བར་དུ་སྦྱིན་
པར་བྱ་བ་དགེ་སློབ་མ་ཞེས་བྱ་བའི་བསླབ་ཚིགས་གཞན་ཡོད་པའི་ཕྱིར། ལྔ་པ་
རྒྱུད་སྣོད་རུང་གི་ཁྱད་པར་ནི། ཚངས་པར་སྤྱོད་པ་ལ་ཉེ་བར་གནས་པའི་སྡོམ་
པ་མ་ཐོབ་པར་བསྙེན་པར་རྫོགས་པར་མི་འགྱུར་རོ། །ཞེས་པས་འཆད། འདིའི་
སྐབས་སུ་ཚངས་སྤྱོད་ལ་ཉེར་གནས་མའི་སྡོམ་༦ ༩༩ བ）པའི་རྣམ་གཞག་ལ།
ཡུལ་གང་ལས་ནོད་པ། རྟེན་གྱི་གང་ཟག་གང་གིས་ནོད་པ། ཚུལ་ཇི་ལྟར་དུ་
ནོད་པ་དང་གསུམ་ལས། དང་པོ་ནི། མཁན་མོ་དང་ལས་བྱེད་པའི་སློབ་དཔོན་
213 •



པཎ་ཆེན་བདེ་ལེགས་ཉི་མས་མཛད།
མ་དང་། གསང་སྟེ་སྟོན་པའི་སློབ་དཔོན་མ་དང་། དགེ་སློང་མའི་དགེ་འདུན་
རྣམས་ལས་ནོད་པར་བྱ་བ་ཡིན་པའི་ཕྱིར། གཉིས་པ་ལ། ཁྱད་་པར་བཞི་དང་
ལྡན་པ་ཞིག་དགོས་ཏེ། ལུས་ཕུན་སུམ་ཚོགས་པ། ཆ་ལུགས་ཕུན་་སུམ་ཚོགས་པ།
བསམ་པ་ཕུན་སུམ་ཚོགས་པ། ཚིགས་སྔ་མ་སྔོན་དུ་སོང་བའི་ཁྱད་པར་རྣམས་
དང་ལྡན་པ་དགོས་པའི་ཕྱིར། དང་པོ་དགོས་ཏེ། ལུས་ལ་བརྟེན་པའི་བར་ཆད་
དང་མི་ལྡན་ཞིང་། དངོས་པོ་དང་བསམ་པའི་སྒོ་ནས་ན་ཚོད་ནར་སོན་པ་
ཞིག་དགོས་པའི་ཕྱིར་ཏེ། དེ་ཡང་ཁྱིམ་སོ་བཟུང་ན་ལོ་བཅུ་གཉིས་ལོན་པ་
དང་། མ་བཟུང་ན་ལོ་ཉི་ཤུ་ལོན་པ་ཞིག་དགོས་པའི་ཕྱིར།
༈ གཉིས་པ་ཆ་ལུགས་ཕུན་སུམ་ཚོགས་པ་དང་ལྡན་པ་དགོས་ཏེ། ཆོས་
གོས་ལྔ་དང་ལྷུང་བཟེད་ཚང་བ་དང་བཅས་པ་ཞིག་དགོས་པའི་ཕྱིར། གསུམ་
པ་བསམ་པ་ཕུན་སུམ་ཚོགས་པ་དང་ལྡན་པ་ཞིག་དགོས་ཏེ། བསམ་ང་་ཐག་
པ་ནས་ཚངས་སྤྱོད་ལ་ཉེ་བར་གནས་པའི་སྡོམ་པ་འཐོབ་པར་འདོད་པ་ཞིག་་་
དགོས་པའི་ཕྱིར།
༈ བཞི་པ་ཚིགས་སྔ་མ་སྔོན་དུ་སོང་བའི་ཁྱད་པར་དང་ལྡན་པ་ཞིག་དགོས་
ཏེ། ཉེས་མེད་ཕུན་ཚོགས་ཀྱི་དབང་དུ་བྱས་ན་དགེ་བསྙེན་མའི་སྡོམ་པ། དགེ་
ཚུལ་མའི་སྡོམ་པ། དགེ་སློབ་མའི་སྡོམ་པ་རྣམས་སྔོན་དུ་སོང་བ་ཞིག་དགོས་
པའི་ཕྱིར། །
༈ གསུམ་པ་ཚུལ་ཇི་ལྟར་དུ་ནོད་པ་བཞག་ཏུ་ཡོད་དེ། སྦྱོར་དངོས་མཇུག་
གསུམ་གྱི་སྒོ་ནས་ནོད་པར་བྱ་བ་ཡིན་པའི་ཕྱིར། དེས་ན་ད་ལྟར་གྱི་ཆོ་ག་ལ་
བརྟེན་ནས་བུད་མེད་བསྙེན་པར་རྫོགས་པའི་སྦྱོར་བའི་སྐབས་སུ། ཚངས་སྤྱོད་
ལ་ཉེར་གནས་མའི་སྡོམ་པ་སྦྱིན་པ་ལ་དགོས་པ་ཡོད་དེ། བསྙེན་རྫོགས་ཀྱི་སྡོམ་
པ་སྐྱེ་བའི་སྣོད་རུང་དུ་བསྒྲུབ་པར་བྱ་བའི་ཆེད་ཡིན་པའི་ཕྱིར། ངག་དོན་ནི།
ད་ལྟར་གྱི་ཆོ་ག་ལ་བརྟེན་ནས། བུད་མེད་བསྙེན་པར་རྫོགས་པ་ལ་ཚངས་སྤྱོད་
， 24 ，



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད།
ལ་ཉེར་གནས་མའི་སྡོམ་པ་སྟེར་དགོས་ཏེ། ཚངས་སྤྱོད་ལ་ཉེར་གནས་མའི་
སྡོམ་པ་མ་ཐོབ་བར་བུད་མེད་ཀྱིས་ད་ལྟར་གྱི་ཆོ་ག་ལ་བརྟེན་ནས། ཉེས་མེད་
ཕུན་( ༡༠༠ ན）ཚོགས་ཀྱི་སྡོམ་པ་འཐོབ་པར་མི་འགྱུར་བའི་ཕྱིར། །
གང་གང་སྲིད་ལས་སོ་སོར་ཐར་བྱེད་པ། །ཚུལ་མིན་ཉེས་པ་འགོག་པའི་
ཁྲིམས་ཀྱི་གཞིར། །འཇུག་དང་དེ་ཡི་མི་མཐུན་ཕྱོགས་ལྡོག་སྟེ། །དགག་སྒྲུབ་
གནང་བའི་བསླབ་བྱ་ཕྲ་མོ་ཡང་། །ཡུལ་དུས་ཀུན་ཏུ་ཇི་བཞིན་བསྲུང་བའི་
ཚུལ། །ལུང་མདོའི་ཚིག་དོན་གཏིང་ཟབ་རྒྱ་ཆེ་བ། །གསལ་བསྡུད་ལེགས་བཤད་
ཉིན་མོར་འབྱེད་པ་འདི། །མཆོད་དང་དེར་འདུག་བྱ་བ་ཡར་ཟླར་འགྲན། །
དེའི་མཐུས་ཁྲིམས་ལྡན་ཀློག་དང་སྤོང་བ་པ། །མཁས་བཙུན་བཟང་གྲུབ་རྣམ་
འགྱུར་མཆོག་ཡངས་ཅན། །ལྷ་བཅས་བསོད་ནམས་ཞིང་དུ་ཆེས་དར་ཞིང་། །
ཀུན་གྱི་ཕན་བདེའི་གཞི་འབྲས་རྒྱས་གྱུར་ཅིག། །།དགེ་ལེགས་འཕེལ། །
• 215 •



། །འདུལ་བའི་སྡེ་སྣོད་མཐའ་དག་གི་དགོངས་པ ཕྱིན་ཅི་
མ་ལོག་པར་འགྲེལ་པར་བྱེད་པའི་ལེགས་བཤད་
སྐལ་བཟང་ནོར་བུའི་ཕྲེང་བ་ཞེས་བྱ་བ་
ལས་གཞི་སྟོད་ཀྱི་སྨད་ཆ་
བཞུགས་སོ། །
ག༢ དེས་བསླབ་པར་བྱ་བའི་བསླབ་བྱ་བསྟན་པ།
ང༡ སྤང་བྱ་དགག་པའི་བསླབ་བྱ་བཤད་པ།
ཅ༡ སྡེ་ལྔ་སོ་སོའི་མཚན་ཉིད་བཤད་པ།
ཆ༡ དགེ་སློང་ཕའི་ལྟུང་བ་སྡེ་ལྔ་བཤད་པ།
ཇ༡ ཐུན་མོང་བ་བསླབ་པ་འབུལ་ཆོག་བཤད་པ།
༄༅། །གཉིས་པ་དེའི་བསླབ་པའི་རིམ་པ་བཤད་པ་ལ། སྤང་བྱ་དགག་པའི་
བསླབ་བྱ་བཤད་པ་དང་། ཉམས་སུ་བླང་བྱ་སྒྲུབ་པའི་བསླབ་བྱ་བཤད་པ་
གཉིས་ལས། དང་པོ་ལ། སྡེ་ལྔ་སོ་སོའི་མཚན་ཉིད་བཤད་པ་དང་། ཞུ་བ སྤྱིར་
བསྟན་པ་གཉིས། དང་པོ་ལ། དགེ་སློང་ཕའི་ལྟུང་བ་སྡེ་ལྔ་བཤད་པ་དང༌།
དགེ་སློང་མའི་ལྟུང་བ་སྡེ་ལྔ་བྱེ་བྲག་ཏུ་བཤད་པ་གཉིས། དང་པོ་ལ། ཐུན་མོང་
བ་བསླབ་པ་འབུལ་ཆོག་བཤད་པ་དང་། ལྟུང་བ་སྡེ་ལྔ་དངོས་བཤད་པ་དང་
གཉིས་ལས། དང་པོ་ནི། རང་བཞིན་ཉམས་པས་བྱས་པ་ཉིད་ནི་ཕུལ་བ་ཉིད་
མ་ཡིན་ནོ། །ཞེས་པས་འཆད། འདིའི་སྐབས་སུ། བསླབ་པ་འབུལ་ཆོག་དང་
པོར་བཤད་པའི་རྒྱུ་མཚན། ཞར་ལ་སྡོམ་པའི་གཏོང་རྒྱུ་བཤད་པ། བསླབ་པ་
འབུལ་ཆོག་བྱེ་བྲག་ཏུ་བཤད་པ་དང་གསུམ་ལས། དང་པོ་ནི། ལུང་ལས་བསླབ་
པ་འབུལ་ཆོག་མི་ཚངས་སྤྱོད་ཀྱི་སྐབས་སུ་བཤད་ཀྱང་། སློབ་དཔོན་གྱིས་
• 216 •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད་ཀྱི་སྨད་ཆ།
བསྟན་བཅོས་འདིར་ལྟུང་བ་སྡེ་ལྔའི་དང་པོར་བཤད་པའི་རྒྱུ་མཚན་ཡོད་དེ།
ལྟུང་བ་སྡེ་ལྔ་བསྐྱེད་པའི་བརྟེན་དེ་ལ་བསླབ་པ་མ་ཕུལ་བ་གཅིག་དགོས་སོ་་་་
ཞེས་ཤེས་པར་བྱ་བའི་ཆེད་ཡིན་པའི་ཕྱིར། གཉིས་པ་ནི། སོ་ཐར་གྱི་སྡོམ་པའི་
གཏོང་རྒྱུ་དེ་ལ་དུ་མ་ཡོད་དེ། བསླབ་པ་ཕུལ་བ། འཆི་འཕོས་པ། མཚན་ལན་
གཉིས་ཅིག་ཅར་དུ་བྱུང་བ། དགེ་བའི་རྩ་བ་ཆད་པ། མཚན་མོའི་མཐའ་འདས་
པ་སྟེ། མཛོད་ལས་བཤད་པ་ལྔ། ལོ་ཉི་ཤུ་མ་ལོན་པ་ལ་དེར་འདུ་ཤེས་པ།
མཚན་ལན་གསུམ་གྱུར་པ། མ་ནིང་དུ་གྱུར་ནས་འགྱུར་བ་བསྟེན་པ། བསླབ་པ་
ཉམས་པར་བྱས་པ། བསྟེན་པའི་ཕྱིར་ཁས་བླངས་( ༢ན）པ་རྣམས་སུ་ཡོད་པའི་
ཕྱིར་ཏེ། མཛོད་ལས། བསླབ་པ་ཕུལ་དང་ཤི་འཕོས་དང་། །མཚན་གཉིས་དག་
ནི་བྱུང་བ་དང་། །རྩ་བ་ཆད་དང་མཚན་ལས་འདས། །སོ་སོ་ཐར་པའི་འདུལ་
བ་གཏོང་། །ཞེས་གསུངས་པའི་ཕྱིར། དེ་ཡང་ལོ་ཉི་ཤུ་མ་ལོན་པ་ལ་དེར་འདུ་
ཤེས་པ་ནི། དགེ་སློང་ཕའི་སྡོམ་པའི་ཐུན་མོང་མ་ཡིན་པའི་གཏོང་རྒྱུ་དང་།
བསྟེན་པའི་ཕྱིར་ཁས་བླངས་པ་ནི། དགེ་སློབ་མའི་སྡོམ་པའི་ཐུན་མོང་མ་ཡིན་
པ་གཏོང་རྒྱུ་དང་། མཚན་མོའི་མཐའ་འདས་པ་ནི། བསྙེན་གནས་ཀྱི་སྡོམ་པའི་
ཐུན་མོང་མ་ཡིན་པའི་གཏོང་རྒྱུ་ཡིན་ནོ། །གསུམ་པ་ནི། ཡུལ་གང་ལ་འབུལ་བ། །
རྟེན་གྱི་གང་ཟག་གང་གིས་འབུལ་བ། བསླབ་པ་ཕུལ་ཉམས་ཀྱི་ཁྱད་པར། །
བསླབ་པ་འབུལ་བ་དགག་སྒྲུབ་གནང་གསུམ་གང་གི་བསླབ་བྱ་གང་ཡིན་ལ་་་་
དཔྱད་པའོ། །དང་པོ་ནི། མི་ཡིན་པ། སྨྲ་ཤེས་པ། དོན་གོ་བ། ཤེས་པ་རང་
བཞིན་དུ་གནས་པ། ལུས་ཐ་མལ་དུ་གནས་པ། མ་ནིང་དང་མཚན་གཉིས་པ་
མ་ཡིན་པའི་གང་ཟག་ལའོ། །གཉིས་པ་ནི། ལུས་ཐ་མལ་དུ་གནས་པ། ཤེས་པ་
རང་བཞིན་དུ་གནས་པས་སོ། །གསུམ་པ་བསླབ་པ་ཕུལ་ཉམས་ཀྱི་ཁྱད་པར་
ཡོད་དེ། དེ་དག་གིས་རྣམ་པར་རིག་བྱེད་ཀྱི་བསླབ་པ་ཕུལ་བ་དངོས་སུ་གོ་
བར་བྱེད་པ་ནི། བསླབ་པ་ཕུལ་བ་དང་། བསླབ་པ་ཕུལ་བ་བརྒྱུད་ནས་གོ་བར་
• 217 ，



པཎ་ཆེན་བདེ་ལེགས་ཉི་མས་མཛད།
བྱེད་པ་ནི། བསླབ་པ་ཉམས་པར་བྱས་པ་ཡིན་པའི་ཕྱིར། བསླབ་པ་ཕུལ་བ་
བརྒྱུད་ནས་གོ་བར་བྱེད་པའི་དོན་ཡང་། དགེ་སློང་འགའ་ཞིག་གིས་དགེ་སློང་
གི་ཚུལ་གཏོང་བར་འདོད་པས། དགེ་སློང་འགའ་ཞིག་གི་དྲུང་དུ་ཕྱིན་ཏེ།
ཚངས་པར་སྤྱོད་པ་སྤྱད་དཀའོ། །རབ་ཏུ་དབེན་པར་བྱ་དཀའོ། །བུ་དང་ སྲིང་
མོ་དག་ཀྱང་དྲན་ནོ། །ཞེས་( ༢བ） དགེ་སློང་གི་ཚུལ་གཏོང་བར་འདོད་པའི་
ཚིག་སྨྲ་བ་ལྟ་བུ་སྟེ། ལུང་རྣམ་འབྱེད་ལས། བསླབ་པ་ཉམས་པར་བྱས་པ་ནི། །
དགེ་སྦྱོང་གི་ཚུལ་གཏོང་འདོད་པ་ན། དགེ་སློང་གི་དྲུང་དུ་སོང་སྟེ། ཚངས་
པར་སྤྱོད་པ་སྤྱད་དཀའོ། །རབ་ཏུ་དབེན་པར་བྱ་དཀའོ། །ཕ་མ་དང་ཕུ་ནུ་དང་
བུ་སྲིང་དྲན་ནོ། །བདག་ཁྱིམ་བཟང་པོ་དག་ཏུ་གཏོད་ཅིག །ཅེས་བྱ་བ་ལ་
སོགས་པ་དགེ་སྦྱོང་གི་ཚུལ་གཏོང་འདོད་པའི་ཚིག་བརྗོད་པར་བྱེད་པའོ། །
ཞེས་གསུངས་པའི་ཕྱིར། བཞི་པ་ནི། བསླབ་པ་འབུལ་བ་སྤྱིར་བཏང་ལ་དགག་
པའི་བསླབ་བྱ་ཡིན་ཏེ། ཆོས་འདི་པའི་རབ་ཏུ་བྱུང་བ་རྣམས་ཀྱིས་བསླབ་པ་
འབུལ་དུ་མི་རུང་བའི་ཕྱིར། དམིགས་བསལ་ལ་སྒྲུབ་པའི་བསླབ་བྱར་འགྱུར་
བ་ཡང་ཡོད་དེ། སྟོན་པས་བསླབ་པ་བསྲུང་བར་མི་ནུས་པ་རྣམས་ཀྱིས་བསླབ་
པ་འབུལ་བར་གནང་བའི་ཕྱིར། དོན་ནི། སྨྱོན་པ་ལ་སོགས་པ་བློའི་རང་བཞིན་
ཉམས་པར་བྱས་པ་རྣམས་ཀྱིས་བསླབ་པ་ཕུལ་བ་ནི། བསླབ་པ་ཕུལ་བ་ཉིད་མ་
ཡིན་ཏེ། དེ་ལ་བྱ་མི་བྱའི་རང་དབང་མེད་པའི་ཕྱིར། །
• 218 •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད་ཀྱི་སྨད་ཆ།
ཇ༢ ལྟུང་བ་སྡེ་ལྔ་དངོས་བཤད་པ། །
ཉ༡ གཅོད་པར་བྱེད་པ་ཕམ་པའི་སྡེ་བཤད་པ།
ཏ༡ རང་གཞན་གཉིས་ཀའི་ཚངས་སྤྱོད་ལ་གནོད་པ་
མི་ཚངས་སྤྱོད་ཀྱི་ཕམ་པ་བཤད་པ།
༈ གཉིས་པ་ལ། གཅོད་པར་བྱེད་པ་ཕམ་པའི་སྡེ། གསོ་བ་དགེ་འདུན་ལ་
རག་ལས་པ་དགེ་འདུན་ལྷག་མའི་སྡེ། ལྟུང་བར་བྱེད་པ་ལྟུང་བྱེད་ཀྱི་སྡེ། སྨྲ་
སྔགས་ཀྱི་སྒོ་ནས་སོ་སོར་བཤགས་པར་བྱེད་པ་སོར་བཤགས་ཀྱི་སྡེ། བསླབ་
བྱའི་ཉེས་བྱས་ཀྱི་སྡེ་བཤད་པ་དང་ལྔ། དང་པོ་ལ། ལུང་གི་བར་སྡོམ་ལས། མི་
ཚངས་སྤྱོད་དང་དངོས་པོ་རྐུ། །མི་ལ་གསད་པར་མི་བྱ་བ། །རྫུན་དུ་སྨྲ་དང་
བཅས་པ་ཡི། །ཆོས་བཞི་འདིར་ནི་གསུངས་པ་ཡིན། །ཞེས་གསུངས་པ་ལྟར།
རང་གཞན་གཉིས་ཀའི་ཚངས་སྤྱོད་ལ་གནོད་པ་མི་ཚངས་སྤྱོད་ཀྱི་ཕམ་པ།
གཞན་གྱི་ལོངས་སྤྱོད་ལ་གནོད་པ་མ་བྱིན་ལེན་གྱི་ཕམ་པ། གཞན་གྱི་ལུས་སྲོག་
ལ་གནོད་པ་སྲོག་གཅོད་ཀྱི་ཕམ་པ། རང་གཞན་གཉིས་ཀའི་དོན་སྒྲུབ་པ་ལ་
གནོད་པ་རྫུན་སྨྲའི་ཕམ་པ་དང་བཞི་ལས། དང་པོ་འཆད་པ་ལ། ལུང་གི་
བྱེ་བྲག་བཞིའི་ནང་ནས་རྣམ་འབྱེད་ཀྱི་སྐབས་སུ་འབྱུང་བ་ནི། བཅུག་རེག་
ཉམས་སུ་མྱོང་བར་བྱས་ནའོ། །ཟག་བྱེད་དོ། །དེར་རོ། །མ་ཉམས་( ༣ན）པར་རོ།
ཁའམ་གཤང་བའི་ལམ་དུའོ། །ཉམས་པ་དག་ལ་ནི་སྦོམ་པོའོ། །མི་རུང་བ་ཉིད་
ལ་ནི་ན་སྨད་དེ། མི་མ་ཡིན་པའི་འགྲོ་བ་པ་ཉིད་དང་། སྐྱེས་པ་ཉིད་དང༌། མ་
ནིང་ཉིད་དང་། རོ་ཉིད་དང་། སྟེན་པར་བྱེད་པ་དང་། བསྟེན་པར་བྱ་བ་
གཡོགས་མ་ཅན་ཉིད་དག་ལ་ནི་ན་སྨད་པ་མེད་དོ། །ཞེས་སོགས་ཀྱིས་འཆད། །
༈ འདིའི་སྐབས་སུ་སྡེ་ལྔ་སྤྱིར་བཤད་པ་དང༌། མི་ཚངས་སྤྱོད་ཀྱི་ཕམ་པ་བྱེ་
བྲག་ཏུ་བཤད་པ་གཉིས། དང་པོ་ལ། ལྟུང་བའི་དབྱེ་བ། བསྡུ་བ། ངོ་བོ། གྲངས་
· 2 19.



པཎ་ཆེན་བདེ་ལེགས་ཉི་མས་མཛད།
ངེས་པ། གོ་རིམས་ངེས་པ། སྒྲ་བཤད་པ། གསུངས་པའི་ཕན་ཡོན་། །མ་བསྲུངས་
པའི་ཉེས་དམིགས་དང་བརྒྱད། དང་པོ་ནི། ལྟུང་བ་དེ་ལ་ངོ་བོའི་སྒོ་ནས་དབྱེ་
ན། དུ་མ་ཡོད་དེ། དགེ་སློང་ཕའི་ལྟུང་བ་དེ་ལ་ཉིས་བརྒྱ་དང་ལྔ་བཅུ་རྩ་གསུམ་
དང༌། དགེ་སློང་མའི་ལྟུང་བ་སུམ་བརྒྱ་དང་དྲུག་ཅུ་རྩ་བཞི་ཡོད་པའི་ཕྱིར།
དང་པོ་གྲུབ་སྟེ། ཕམ་པ་བཞི། དགེ་འདུན་ལྷག་མ་བཅུ་གསུམ། སྤང་ལྟུང་སུམ་
ཅུ། འབའ་ཞིག་པ་དགུ་བཅུ། སོར་བཤགས་བཞི། ཉེས་བྱས་བརྒྱ་དང་བཅུ་
གཉིས་རྣམས་སུ་ཡོད་པའི་ཕྱིར། གཉིས་པ་གྲུབ་སྟེ། ཕམ་པ་བརྒྱུད། ལྷག་མ་ཉི་
ཤུ། སྤང་ལྟུང་སོ་གསུམ། འབའ་ཞིག་པ་བརྒྱ་དང་བརྒྱད་ཅུ། སོར་བཤགས་
བཅུ་གཅིག །ཉེས་བྱས་བརྒྱ་དང་བཅུ་གཉིས་རྣམས་སུ་ཡོད་པའི་ཕྱིར། སྡེ་ཚན་
གྱི་སྒོ་ནས་དབྱེ་ན་ལྔ་ཡོད་དེ། གཅོད་པར་བྱེད་པ་ཕམ་པའི་སྡེ། གསོ་བ་དགེ་
འདུན་ལ་རག་ལས་པ་དགེ་འདུན་ལྷག་མའི་སྡེ། ལྟུང་བར་བྱེད་པ་ལྟུང་བྱེད་ཀྱི་
སྡེ། སྨྲེ་སྔགས་ཀྱི་སྒོ་ནས་སོ་སོར་བཤགས་པར་བྱེད་པ་སོར་བཤགས་ཀྱི་སྡེ།
བསླབ་བྱའི་ཉེས་བྱས་ཀྱི་སྡེ་རྣམས་སུ་ཡོད་པའི་ཕྱིར། གཉིས་པ་ལ། དངོས་
དང་། བཅས་རང་གི་ཁྱད་པར་གཉིས། དང་པོ་ནི༔ ལྟུང་བ་དེ་ཐམས་ཅད་
དངོས་པོ་དང་བསམ་པའི་སྒོ་ནས་བསྡུ་ན་གཉིས་སུ་འདུ་སྟེ། དངོས་པོ་གཙོ་ཆེ་
བའི་ལྟུང་བ་དང་། འདུ་ཤེས་གཙོ་ཆེ་བའི་ལྟུང་བ་གཉིས་སུ་འདུ་བའི་ཕྱིར།
ཕམ་ལྷག་དང་པོ་གཉིས། དངོས་པོ་གཙོ་ཆེ་བའི་ལྟུང་བ་དང་། ལྷག་མ་གཞན་
རྣམས་འདུ་ཤེས་གཙོ་ཆེ་བའི་ལྟུང་( ༣ བ)བ་ཡིན་པའི་ཕྱིར། བྱེད་ལས་ཀྱི་སྒོ་
ནས་བསྡུ་ན་གཉིས་སུ་འདུ་སྟེ། སྡོམ་པ་གསོ་མི་རུང་དུ་གྱུར་པའི་ལྟུང་བ་དང་།
གསོ་རུང་གི་ལྟུང་བ་གཉིས་སུ་འདུ་བའི་ཕྱིར། ཐུན་མོང་བའི་ཕམ་པ་འཆབ་
བཅས་བཞི་ནི། སྡོམ་པ་གསོ་མི་རུང་དུ་གྱུར་པའི་ལྟུང་བ་དང་། ལྷག་མ་རྣམས་
སྡོམ་པ་གསོ་རུང་གི་ལྟུང་བ་ཡིན་པའི་ཕྱིར། ངོ་བོའི་སྒོ་ནས་བསྡུ་ན་གཉིས་སུ་
འདུ་སྟེ། བཅས་པའི་ལྟུང་བ་དང༌། རང་བཞིན་གྱི་ལྟུང་བ་གཉིས་སུ་འདུ་བའི་
•22) •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད་ཀྱི་སྨད་ཆ།
ཕྱིར། གཉིས་པ་ནི། མྱོས་འགྱུར་འཐུང་བའི་ལྟུང་བ་དང་། རྐྱེན་ལ་ལྟོས་ཏེ་
གནང་བ་འབྱུང་བའི་རིགས་གང་རུང་གི་ལྟུང་བ་དེ། བཅས་པའི་ལྟུང་བའི་
མཚན་ཉིད། མྱོས་འགྱུར་འཐུང་བའི་ལྟུང་བ་ལས་གཞན་པ་གང་ཞིག་རྐྱེན་ལ་
ལྟོས་ཏེ་གནང་བ་མི་འབྱུང་བའི་རིགས་ཡིན་པ་དེ། རང་བཞིན་གྱི་ལྟུང་བའི་
མཚན་ཉིད། འོ་ན། བཅས་རང་གི་ཁྱད་པར་དེ་ལྟར་ཡིན་ན། སྡིག་ལྟུང་ངོ་བོ་
གཅིག་དང་ཐ་དད་གང་ཡིན་ཞེ་ན། སྡིག་ལྟུང་གཉིས་པོ་དེ་ངོ་བོ་གཅིག་ལ་
ལྡོག་པ་ཐ་དད་པ་ཡིན་ཏེ། རང་བཞིན་གྱི་ལྟུང་བ་དེ་ཡང་སྡིག་པ་དང་ངོ་བོ་
གཅིག་ཡིན། བཅས་ལྟུང་མི་དགེ་བ་དེ་ཡང་སྡིག་པ་དང་ངོ་བོ་གཅིག་ཡིན་པའི་
ཕྱིར། དང་པོ་གྲུབ་སྟེ། རང་བཞིན་གྱི་ལྟུང་བ་དེ་སྡིག་པ་ཡིན་པའི་ཕྱིར་ཏེ།
འདུལ་བ་ཚིག་ལེའུར། བསད་ན་ངན་འགྲོར་འགྲོ་བ་ཡི། །སྡིག་པ་སྦོམ་པོ་
འཐོབ་པར་འགྱུར། །ཞེས་གསུངས་པའི་ཕྱིར། གཉིས་པ་གྲུབ་སྟེ། ལུང་ལས།
ལྟུང་བྱེད་ཅེས་བྱ་བ་ནི་གང་གིས་ལྟུང་བ་དེ་བྱས་ན། བྱས་མ་ཐག་ཏུ་སེམས་
ཅན་དམྱལ་བ་དང༌། དུད་འགྲོ་དང་། ཡི་དྭགས་དང་། ངན་སོང་དང་། ངན་
འགྲོ་དང་། ལོག་པར་ལྟུང་བ་རྣམས་སུ་སྲེག་པར་བྱེད། འཚེད་པར་བྱེད། ལྟུང་
བར་བྱེད་པའོ། །ཞེས་གསུངས་པའི་ཕྱིར། ཁོ་ན་རེ། སྡིག་ལྟུང་ངོ་བོ་གཅིག་ལ་
ལྡོག་པ་ཐ་དད་མ་ཡིན་ཏེ། བྱེ་བྲག་སྨྲ་བས་ངོ་བོ་གཅིག་ལ་ལྡོག་པ་ཐ་དད་ཁས་
མི་ལེན་པའི་ཕྱིར་ཏེ། དེས་ཐ་དད་ལ་རྫས་ཐ་དད་ཀྱིས་ཁྱབ་པ་ཁས་ལེན་པའི་
ཕྱིར། ཟེར་ན། བྱེ་བྲག་སྨྲ་བས་ངོ་བོ་གཅིག་ལ་ལྡོག་པ་ཐ་དད་ཁས་ལེན་ཏེ། ཕྱི་
རོལ་དོན་གྲུབ་ལས། དུ་མའི་དབུས་ན་འདུག་པའི་ཕྱིར། །དུ་མ་ཉིད་དུ་རྣམ་
རྟོག་ལ། །འདི་ལྟར་ལྡོག་པའི་སྒོ་ནས་ནི། །མང་པོ་ཉིད་དུ་སྤྱིར་རྟོག་མོད། །
ཅེས་གསུངས་པའི་ཕྱིར། ཡང་ལྟུང་བ་དེ་ཐམས་ཅད་རྣམ་པར་རིག་བྱེད་ཀྱི་
གཟུགས་དང་། རྣམ་པར་རིག་བྱེད་མ་ཡིན་པའི་གཟུགས་( ༤ན）གང་རུང་གིས་
བསྡུས་པ་ཡིན་ཏེ། མཛོད་ལས། འཆལ་བའི་ཚུལ་ཁྲིམས་མི་དགེའི་གཟུགས། །
• 221 •



པཎ་ཆེན་བདེ་ལེགས་ཉི་མས་མཛད།
དེ་སྤོང་ཚུལ་ཁྲིམས་རྣམ་གཉིས་སོ། །ཞེས་གསུངས་པའི་ཕྱིར། གསུམ་པ་ངོ་བོ་
ལ། སྟོན་པའི་བཅས་པ་དང་འགལ་བའི་ཁ་ན་མ་ཐོ་བ། སོ་ཐར་གྱི་ལྟུང་བའི་
མཚན་ཉིད། བསྙེན་རྫོགས་ཀྱི་རྟེན་ལ་བྱུང་བའི་དངོས་གཞི་ཡོངས་སུ་རྫོགས་
པའི་ལྟུང་བ་གང་ཞིག །ཁྱོད་དག་བྱེད་ཆད་པའི་ལས་ཀྱིས་བསླབ་པ་སྦྱིན་པ་ལ་
ལྟོས་པའི་རིགས་ཅན་དེ། སོ་ཐར་གྱི་ཕམ་པའི་མཚན་ཉིད། དེ་གང་ཞིག །རང་
གི་ངོ་བོའི་སྒོ་ནས་བདག་ཏུ་རུང་བའི་རིགས་ཅན་དེ། དགེ་འདུན་ལྷག་མའི་
མཚན་ཉིད། བསྙེན་རྫོགས་ཀྱི་རྟེན་ལ་འབྱུང་བའི་དངོས་གཞི་ཡོངས་སུ་རྫོགས་
པའི་ལྟུང་བ་གང་ཞིག །དགེ་འདུན་ལྷག་མ་ལས་ཡང་སོར་བཤགས་ལས་ལྕི་བ་
དེ་ལྟུང་བྱེད་ཀྱི་མཚན་ཉིད། དབྱེ་ན། སྤང་ལྟུང་དང༌། ལྟུང་བྱེད་འབའ་ཞིག་པ་
གཉིས། ལྟུང་བྱེད་གང་ཞིག །ཆད་ལས་སྤང་བྲལ་གྱིས་འདག་པའི་རིགས་ཅན་
དེ། སྤང་ལྟུང་གི་མཚན་ཉིད། དེ་གང་ཞིག་བཤགས་པ་ཁོ་ནས་འདག་པའི་
རིགས་ཅན་དེ། ལྟུང་བྱེད་འབའ་ཞིག་པའི་མཚན་ཉིད། དེ་གང་ཞིག །ལྟུང་
བྱེད་འབའ་ཞིག་པ་ལས་ཡང་ལ་ཉེས་བྱས་ལས་ལྕི་བ་དེ། སོར་བཤགས་ཀྱི་
མཚན་ཉིད། དེ་གང་ཞིག །སོར་བཤགས་ལས་ཡང་བ་དེ། སྡོམ་གྱིས་བསྡུས་
པའི་ཉེས་བྱས་ཀྱི་མཚན་ཉིད། བཞི་པ། གྲངས་ངེས་ནི། དགེ་སློང་གི་ལྟུང་བ་དེ་
ལ་སྡེ་ལྔར་གྲངས་ངེས་ཏེ། དེ་ལ་དེར་དབྱེར་ཡོད། དེ་ལས་མང་མི་དགོས་ཤིང་
ཉུང་ན་མི་འདུ་བའི་ཕྱིར། བྱས་པ་ལ་ཁོ་ན་རེ། དགེ་སློང་གི་ལྟུང་བ་དེ་ལ་སྡེ་
ལྔར་གྲངས་ངེས་པ་མི་འཐད་དེ། སྦོམ་པོ་དང་མ་ངེས་པའི་སྡེ་གཉིས་ཀྱང་ཡོད་
པའི་ཕྱིར། ཟེར་ན། སྦོམ་པོ་སྡེ་ལྔར་མ་འདུས་པའི་སྐྱོན་མེད་དེ། སྦོམ་པོ་ལ་
ཕམ་པའི་ཆར་གཏོགས་ཀྱི་སྦོམ་པོ་དང༌། དགེ་འདུན་ལྷག་མའི ཆར་གཏོགས་
ཀྱི་སྦོམ་པོ་གཉིས་སུ་གྲངས་ངེས་པ་གང་ཞིག །ཕམ་པའི་ཆར་གཏོགས་ཀྱི་སྦོམ་
པོ་དེ། ཕམ་པའི་སྡེར་གཏོགས། དགེ་འདུན་ལྷག་མའི་ཆར་གཏོགས་ཀྱི་སྦོམ་པོ་
དེ། དགེ་འདུན་ལྷག་མའི་སྡེར་གཏོགས་ཡིན་པའི་ཕྱིར། དང་པོ་གྲུབ་སྟེ། སྦོམ་
• 222 ，



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད་ཀྱི་སྨད་ཆ།
པོ་ཡིན་ན། ཕམ་ལྷག་གང་རུང་གི་ན་སྨད་( ༤བ)ཀྱི་ལྟུང་བ་ཡིན་དགོས་པའི་
ཕྱིར། མ་ངེས་པའི་སྡེ་གཉིས་པོ་ལྟུང་བ་སྡེ་ལྔའི་ནང་དུ་མ་འདུས་པའི་སྐྱོན་
མེད་དེ། གསུམ་དུ་མ་ངེས་པ་ནི་ཕམ་པ་དང་། དགེ་འདུན་ལྷག་མ་དང༌། ལྟུང་
བྱེད་གསུམ་པོ་གང་རུང་གི་སྡེར་གཏོགས། གཉིས་སུ་མ་ངེས་པའི་སྡེ་ནི་དགེ་
འདུན་ལྷག་མ་དང་། ལྟུང་བྱེད་གང་རུང་གི་སྡེར་གཏོགས་པའི་ཕྱིར། འོ་ན། དེ་
གཉིས་ཀྱི་མཚན་གཞི་གང་ཞེ་ན། གསུམ་དུ་མ་ངེས་པའི་མཚན་གཞི་བཞག་ཏུ་
ཡོད་དེ། བཅས་ལྡན་དགེ་སློང་གིས་བུད་མེད་དང་ལྷན་ཅིག་ཏུ་འདོམ་གང་
གིས་བར་མ་ཆོད་པར་འ དོད་པ་སྟེན་དུ་རུང་བ་ལས་བྱུང་བའི་ལྟུང་བ་དེ།
གསུམ་དུ་མ་ངེས་པ་ཡིན་པའི་ཕྱིར། གཉིས་སུ་མ་ངེས་པའི་སྡེ་བཞག་ཏུ་ཡོད་
དེ། བཅས་ལྡན་དགེ་སློང་གིས་བུད་མེད་དང་ལྷན་ཅིག་ཏུ་འདོམ་གང་གིས་
བར་དུ་བཅད་ནས་འདོད་པ་བསྟེན་དུ་མི་རུང་བ་ལས་བྱུང་བའི་ལྟུང་བ་དེ།
གཉིས་སུ་མ་ངེས་པ་ཡིན་པའི་ཕྱིར། ལྔ་པ་གོ་རིམས་ངེས་པ་ལ། ལྟུང་བ་སྡེ་ལྔ་
པོ་གོ་རིམས་འདི་ལྟར་སྟོན་པའི་རྒྱུ་མཚན་ཡོད་དེ། ལྕི་ཡང་གི་གོ་རིམས་ཀྱི་
དབང་དུ་བྱས་ནས་དེ་ལྟར་བསྟན་པའི་ཕྱིར། དྲུག་པ་ནི། ཕམ་པ་ཞེས་བརྗོད་
པའི་རྒྱུ་མཚན་ཡོད་དེ། མི་མཐུན་ཕྱོགས་རྒྱལ་ཞིང་གཉེན་པོ་ཕམ་པར་བྱེད་
པས་ན་དེ་ལྟར་བརྗོད་པའི་ཕྱིར། དགེ་འདུན་ལྷག་མ་ཞེས་བརྗོད་པའི་རྒྱུ་
མཚན་ཡོད་དེ། ཕྱིར་བཅོས་བྱེད་པ་དགེ་འདུན་ལ་རག་ལས་ཤིང་། སྡོམ་པའི་
ལྷག་མ་དང་བཅས་པའི་རྒྱུ་མཚན་གྱིས་དེ་ལྟར་བརྗོད་པའི་ཕྱིར། ལྟུང་བྱེད་
ཅེས་བརྗོད་པའི་རྒྱུ་མཚན་ཡོད་དེ། ངན་སོང་དུ་ལྟུང་བར་བྱེད་པའི་རྒྱུ་མཚན་
གྱིས་དེ་ལྟར་བརྗོད་པའི་ཕྱིར། སོར་བཤགས་ཞེས་བརྗོད་པའི་རྒྱུ་མཚན་ཡོད་
དེ། འཆབ་སེམས་མེད་ཀྱང་སོ་སོར་མཐོལ་བ་དང་བཤགས་པ་སོགས་བྱ་
དགོས་པའི་རྒྱུ་མཚན་གྱིས་དེ་ལྟར་བརྗོད་པའི་ཕྱིར། ཉེས་བྱས་ཞེས་བརྗོད་
པའི་རྒྱུ་མཚན་ཡོད་དེ། ལེགས་པ་མ་ཡིན་པ་བྱས་པའི་རྒྱུ་མཚན་གྱིས་དེ་ལྟར་
• 223 •



པཎ་ཆེན་བདེ་ལེགས་ཉི་མས་མཛད།
བརྗོད་པའི་ཕྱིར། བདུན་པ་ནི། ཚུལ་ཁྲིམས་རྣམ་པར་དག་པ་བསྲུང་བ་ལ་ཕན་
ཡོན་དུ་མ་ཡོད་དེ། འགྱོད་པ་མེད་པ་ལ་སོགས་པའི་རིམ་གྱིས་མྱ་ངན་ལས་
འདས་པ་སོགས་ཕན་ཡོན་བཅུ་གསུངས་པའི་ཕྱིར། བརྒྱད་པ་ནི། མ་བསྲུངས་
པ་ལ་ཉེས་དམིགས་དུ་མ་ཡོད་དེ། གྲོགས་དམ་པ་རྣམས་( ༥ ན）ཀྱིས་སྨད་པ་
སོགས་ཉེས་དམིགས་བཅུ་གསུངས་པའི་ཕྱིར། །
༈ གཉིས་པ་མི་ཚངས་སྤྱོད་ཀྱི་ཕམ་པ་བྱེ་བྲག་ཏུ་བཤད་པ་ལ། གླེང་གཞི།
དགག་བྱ། ངོ་བོ། ཡན་ལག་གི་དབྱེ་བ་རྣམ་པར་བཞག་པ་དང་བཞི་ལས་ དང་
པོ་ཡོད་དེ། ཡུལ་སྤོང་བྱེད་དུ་དགེ་སློང་བཟང་སྦྱིན་གྱིས་ཉོན་མོངས་པ་འདོད་
ཆགས་ཀྱིས་ཀུན་ནས་བསླངས་ཏེ་ཉེས་པ་མི་ཚངས་པར་སྤྱད་པ་ལ་བརྟེན་་་་་
ནས་བཅོམ་ལྡན་འདས་ཀྱིས་ལྟུང་བ་ཕམ་པར་བཅས་པ་ཡིན་པའི་ཕྱིར།
གཉིས་པ་ཡོད་དེ། རང་ཉིད་ངན་སོང་དུ་སྐྱེར་འགྱུར་བ་དང་། གཞན་མ་དད་
པར་འགྱུར་བ་དང་། ས་དང་ལམ་ལ་སྒྲིབ་པ་དང༌། རང་གཞན་གྱི་ཚངས་སྤྱོད་
ལ་གནོད་པ་སོགས་ཀྱི་དགག་བྱ་ཡོད་པའི་ཕྱིར། གསུམ་པ་ཡོད་དེ། བཅས་ལྡན་
དགེ་སློང་གིས་རྨའི་སྒོ་གསུམ་པོ་གང་རུང་དུ་བཅུག་རེག་གི་བདེ་བ་ཉམས་སུ་་
མྱོང་བ་ལ་བརྟེན་ནས་བྱུང་བའི་དངོས་གཞི་ཡོངས་སུ་རྫོགས་པའི་ལྟུང་བ་དེ།
མི་ཚངས་སྤྱོད་ཀྱི་ཕམ་པ་ཡིན་པའི་ཕྱིར། །
བཞི་པ་ལ། གཞི། བསམ་པ། སྦྱོར་བ། མཐར་ཐུག་གི་ཡན་ལག་དང་བཞི་
ལས། དང་པོ་ལ། གང་དུ་བགྲོད་པའི་ཡུལ་ནི་རྨའི་སྒོ་གསུམ་པོ་གང་རུང་ཡིན་
པ། དེ་ཡང་མ་ཉམས་པ། པགས་རིམ་དང་པོའི་ནང་ཚུན་ཆད་དུ་གཏོགས་པའོ།
གང་གིས་བགྲོད་པའི་རྟེན་ནི་ནོར་བུ་ཡིན་པ། ལས་སུ་རུང་བ། རང་གི་རྒྱུད་དུ་
གཏོགས་པའོ། །བསམ་པ་ལ་གཉིས་ལས། ཀུན་སློང་ནི་མི་ཚངས་པར་སྤྱོད་
འདོད་པའོ། །འདུ་ཤེས་འཁྲུལ་མ་འཁྲུལ་འདྲ་སྟེ། དངོས་པོ་གཙོ་ཆེ་བའི་ལྟུང་
བ་ཡིན་པའི་ཕྱིར། སྦྱོར་བ་ནི། བཅུག་རེག་གི་བདེ་བ་མྱོང་བའི་ཕྱིར་དུ་རེག་
， 224 •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད་ཀྱི་སྨད་ཆ།
ཅིང་རྩོལ་བའོ། །མཐར་ཐུག་ནི་སྦྱོར་བ་དེ་ལ་བརྟེན་ནས་བཅུག་རེག་གི་བདེ་
བ་ཉམས་སུ་མྱོང་ཞིང་བདག་གིར་བྱེད་པའོ། །ངག་དོན་ནི། གང་བྱས་ན་མི་
ཚངས་སྤྱོད་བྱས་པའི་ཕམ་པར་འགྱུར་བའི་ཚུལ་ཡོད་དེ། བཅས་ལྡན་དགེ་
སློང་གིས་རྨའི་སྒོ་གསུམ་པོ་གང་རུང་དུ་བཅུག་རེག་གི་བདེ་བ་ལུས་ཀྱིས་མྱོང་་
ཞིང་། ཡིད་ཤེས་ཀྱིས་བདག་གིར་བྱས་ན་མི་ཚངས་སྤྱོད་ཀྱི་ཕམ་པར་འགྱུར་
བའི་ཕྱིར། འོ་ན། དགེ་སློང་གི་ལྟུང་བ་དེ་ལ་ཁྲིམས་ཉིས་བརྒྱ་དང་ལྔ་བཅུ་
རྩ་གསུམ་གྱི་ལྟུང་བར་ངེས་ན། སྦོམ་པོ་དེ་གང་གི་སྡེར་གཏོགས་པ་ཡིན་ཞེ་
ན། དེ་ལ་ཁོ་ན་རེ། སྦོམ་( ༥ བ）པོ་དེ་ཕམ་ལྷག་གང་རུང་གི་སྡེར་གཏོགས་ཡིན་
ཏེ། སྦོམ་པོ་ཡིན་ན། ཕམ་ལྷག་གང་རུང་གི་སྦྱོར་ལྟུང་ཡིན་པས་ཁྱབ་པ་གང་
ཞིག །ཕམ་ལྷག་གང་རུང་གི་སྦྱོར་བའི་ལྟུང་བ་དེ་ཕམ་ལྷག་གང་རུང་གི་སྡེར་
གཏོགས་ཡིན་པའི་ཕྱིར་ཟེར་ན། བཅས་ལྡན་དགེ་སློང་གིས་ལྷའི་རྫས་རིན་
ཐང་ཚང་བ་བརྐུས་ཤིང་ཐོབ་བློ་སྐྱེས་པ་ལས་བྱུང་བའི་ལྟུང་བ་ཆོས་ཅན། ཕམ་
ལྷག་གང་རུང་གི་སྦྱོར་ལྟུང་ཡིན་པར་ཐལ། སྦོམ་པོ་ཡིན་པའི་ཕྱིར། མ་གྲུབ་ན།
དེ་ཆོས་ཅན། དེར་ཐལ། མ་བྱིན་ལེན་གྱི་མཐར་ཐུག་གྲུབ་པ་ལ་ཡན་ལག་
གཅིག་ཁོ་ན་མ་ཚང་བའི་ལྟུང་བ་ཡིན་པའི་ཕྱིར། རྩ་བར་འདོད་ན། དེ་ཆོས་
ཅན། ཁྱོད་ཕམ་ལྷག་གང་རུང་གི་སྦྱོར་ལྟུང་མ་ཡིན་པར་ཐལ། ཁྱོད་རང་ཉིད་
ཀྱི་དངོས་གཞི་ཡོངས་སུ་རྫོགས་པའི་ལྟུང་བ་ཡིན་པའི་ཕྱིར་ཏེ། ཆོས་ཅན་དེའི་
ཕྱིར། ཁ་ཅིག །སྟོན་པའི་བཅས་པ་དང་འགལ་བའི་རབ་བྱུང་གི་ཁ་ན་མ་ཐོ་བ།
ལྟུང་བའི་མཚན་ཉིད། བསྙེན་རྫོགས་ཀྱི་རྟེན་ལ་བྱུང་བའི་དངོས་གཞི་ཡོངས་
སུ་རྫོགས་པའི་ལྟུང་བ་གང་ཞིག་ཁྱོད་དག་བྱེད་ཆད་ལས་ཀྱི་བསླབ་པ་བྱིན་པ་
ལ་ལྟོས་པ། ཕམ་པའི་མཚན་ཉིད། དེ་གང་ཞིག །ཁྱོད་དག་བྱེད་མགུ་བ་བྱིན་
པའི་ཆད་ལས་ལ་ལྟོས་པ། ལྷག་མའི་མཚན་ཉིད། དེ་གང་ཞིག །དགེ་འདུན་
ལྷག་མ་ལས་ཡང་ལ་སོར་བཤགས་ལས་ལྕི་བ་དེ། ལྟུང་བྱེད་ཀྱི་མཚན་ཉིད།
: 225.



པཎ་ཆེན་བདེ་ལེགས་ཉི་མས་མཛད། །
ལྟུང་བྱེད་གང་ཞིག །ཁྱོད་དག་བྱེད་དང་དངོས་པོ་སྤངས་པའི་ཆད་ལས་ལ་
ལྟོས་པ། སྤང་ལྟུང་གི་མཚན་ཉིད། ལྟུང་བྱེད་གང་ཞིག །བ །གས་པ་ཁོ་ནས་
དག་པར་འགྱུར་བ། ལྟུང་བྱེད་འབའ་ཞིག་པའི་མཚན་ཉིད་ཟེར་ན། ཤེས་བྱ་
ཆོས་ཅན། དགེ་བསྙེན་གྱི་ལྟུང་བ་མེད་པར་ཐལ། ལྟུང་བ་ཡིན་ན། རབ་བྱུང་གི་
ཁ་ན་མ་ཐོ་བ་ཡིན་དགོས་པའི་ཕྱིར། འདོད་ན། དགེ་བསྙེན་གྱི་རྩ་ལྟུང་མེད་
པར་ཐལ་ལོ། །གཞན་ཡང་། སོ་ཐར་གྱི་ཕམ་པ་འཆབ་བཅས་ཆོས་ཅན། མཚན་
ཉིད་གཉིས་པའི་ཟུར་གཉིས་པ་དེར་ཐལ། མཚོན་བྱ་དེའི་ཕྱིར། འདོད་ན། སོ་
ཐར་གྱི་ཕམ་པ་འཆབ་བཅས་ཚེ་དེ་ལ་འདག་པ་སྲིད་པར་ཐལ། དེ་རང་ཉིད་
དག་བྱེད་ཆད་ལས་ཀྱི་བསླབ་པ་བྱིན་པ་ལ་ལྟོས་པའི་ཕྱིར། འདོད་མི་ནུས་ཏེ།
སོ་ཐར་གྱི་ཕམ་པ་འཆབ་བཅས་བྱུང་བ་དེ་ལ་ཆོས་འདུལ་བའི་( ༦ན) སྡོམ་པ་་་
ཡོས་མེས་འཚིག་པ་བཞིན་དུ་སླར་མི་སྐྱེ་བའི་ཆོས་ཅན་དུ་གསུངས་པའི་ཕྱིར།
གཞན་ཡང་། དགེ་འདུན་ལྷག་མའི་མཚན་ཉིད་དེ་མི་རིགས་པར་ཐལ། སྔར་
བྱས་ལ་འགྱོད་སེམས་དང་ཕྱིན་ཆད་ལ་སྡོམ་སེམས་དང་ལྡན་པའི་དགེ་སློང་་་
སྡེ་སྣོད་འཛིན་པས། དགེ་སློང་གཅིག་གི་མདུན་དུ་བཤགས་པས་དགེ་འདུན་
ལྷག་མ་འདག་པ་ཞིག་ཡོད་པའི་ཕྱིར། གཞན་ཡང་། བཅས་ལྡན་དགེ་སློང་གིས་
ཁབ་རལ་བཅོས་པ་ལས་བྱུང་བའི་ལྟུང་བྱེད་དེ་ཆོས་ཅན། མཚན་ཉིད་ལྔ་ང་འི་
ཟུར་གཉིས་པ་དེར་ཐལ། མཚོན་བྱ་དེའི་ཕྱིར། འདོད་ན། དེ་ཆོས་ཅན། ཁྱོད་དེ་
མ་ཡིན་པར་ཐལ། ཁྱོད་རང་ཉིད་དག་བྱེད་དངོས་པོ་སྤངས་པའི་ཆད་ལས་ལ་
ལྟོས་པའི་ལྟུང་བ་ཡིན་པའི་ཕྱིར་ཏེ། མདོ་རྩ་བར། མ་ཆགས་ན་ནི་བཤགས་པ་
ཉིད་མ་ཡིན་ནོ། །ཞེས་གསུངས་པའི་ཕྱིར། ཁ་ཅིག །བསྙེན་པར་རྫོགས་པའི་
རྟེན་ལ་བྱུང་བའི་དངོས་གཞི་ཡོངས་སུ་རྫོགས་པའི་ལྟུང་བ་གང་ཞིག །ཁྱོད་
དག་བྱེད་ཆད་ལས་ཀྱི་བསླབ་པ་བྱིན་པ་ལ་ལྟོས་པའི་རིགས་ཅན། ཕམ་པའི་
མཚན་ཉིད་ཟེར་ན། འོ་ན། བྱང་སེམས་ཁྱིམ་པའི་རྒྱུད་ཀྱི་ཕམ་པ་ཆོས་ཅན།
• 226 •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད་ཀྱི་སྨད་ཆ།
ཟུར་དང་པོ་དེར་ཐལ། མཚོན་བྱ་དེའི་ཕྱིར། འདོད་ན། ཁྱིམ་པའི་བྱང་སེམས་
མེད་པར་ཐལ་ལོ། །ཁ་ཅིག །ཁ་ན་མ་ཐོ་བ་གང་ཞིག །རྒྱུ་ཉོན་མོངས་པ་ཅན་
གྱིས་ཀུན་ནས་བསླངས་པ། རང་བཞིན་གྱི་ཁ་ན་མ་ཐོ་བའི་མཚན་ཉིད། །དེ་
གང་ཞིག །རྒྱུ་ཉོན་མོངས་པ་ཅན་མ་ཡིན་པས་ཀུན་ནས་བསླངས་པ། བཅས་
པའི་ཁ་ན་མ་ཐོ་བའི་མཚན་ཉིད་ཟེར་ན། བཅས་ལྡན་དགེ་སློང་གིས་སྲེད་པས་
ཀུན་ནས་བསླངས་ཏེ། ཆང་བཏུང་བ་ལས་བྱུང་བའི་ལྟུང་བ་ཆོས་ཅན། རང་
བཞིན་གྱི་ཁ་ན་མ་ཐོ་བ་ཡིན་པར་ཐལ། མཚན་ཉིད་དེའི་ཕྱིར། རྟགས་གཉིས་
ཀ་གྲུབ་སྟེ། ཆོས་ཅན་དེའི་ཕྱིར། རྩ་བར་འདོད་མི་ནུས་ཏེ། བཅས་པའི་ཁ་ན་
མ་ཐོ་བ་ཡིན་པའི་ཕྱིར་ཏེ། མཛོད་ལས། བཅས་པའི་ཁ་ན་མ་ཐོ་བ། མྱོས་
འགྱུར་ལས་གཞན་བསྲུང་ཕྱིར་རོ། །ཞེས་དང༌། དེའི་རང་འགྲེལ་དུ། ཅི་ལྟར་ན་
མྱོས་པར་འགྱུར་བ་བཏུང་བ་བཅས་པའི་ཁ་ན་མ་ཐོ་བ་ཡིན་པར་ཤེས་ཤེ་ན།
རང་བཞིན་གྱི་ཁ་ན་མ་ཐོ་བའི་མཚན་ཉིད་མེད་པའི་ཕྱིར་ཏེ། ཞེས་གསུངས་
（༦བ) པའི་ཕྱིར། ཁ་ཅིག །ཁ་ན་མ་ཐོ་བ་གང་ཞིག །ཁྱིམ་པ་དང་རབ་བྱུང་
གཉིས་ཀ་ལ་སྡིག་ཏུ་འགྱུར་བ། རང་བཞིན་གྱི་ཁ་ན་མ་ཐོ་བའི་མཚན་ཉིད། དེ་
གང་ཞིག་རབ་བྱུང་ཁོ་ན་ལ་སྡིག་ཏུ་འགྱུར་བ། བཅས་པའི་ཁ་ན་མ་ཐོ་བའི་
མཚན་ཉིད་ཟེར་ན། དེ་ལ་སྐྱོན་འཕེན་པ་ལ་ཁ་ཅིག །ལྟུང་བ་ཡིན་ན། སྡིག་པ་
ཡིན་དགོས་པར་ཐལ། མཚན་ཉིད་གཉིས་པ་དེའི་ཕྱིར། འདོད་ན། དགྲ་བཅོམ་
པའི་རྒྱུད་ལ་སྡིག་པ་འབྱུང་བ་ཡོད་པར་ཐལ། དེའི་རྒྱུད་ལ་ལྟུང་བ་འབྱུང་བ་
ཡོད་པ་གང་ཞིག །ལྟུང་བ་ཡིན་ན་སྡིག་པ་ཡིན་དགོས་པའི་ཕྱིར། དང་པོ་དེར་
ཐལ། མདོ་རྩ་བར། ལོ་ལྔ་ལོན་ཞིང་ལྷན་ཅིག་སྦྱོར་བ་ཐ་མ་དང་ལྡན་ན་གནས་
མ་བཅས་པར་ལྗོངས་རྒྱུར་འགྲོ་བར་བྱའོ། །གཞན་དུ་ན་གསུམ་རིག་པ་ཡིན་
ཡང་མི་བྱའོ། །ཞེས་གསུངས་པའི་ཕྱིར། རྩ་བར་འདོད་ན། དགྲ་བཅོམ་པའི་
རྒྱུད་ལ་མི་དགེ་བ་ཡོད་པར་ཐལ་ལོ། །ཞེས་ཟེར། ཁ་ཅིག །ཁ་ན་མ་ཐོ་བ་གང་
• 227 •



པཎ་ཆེན་བདེ་ལེགས་ཉི་མས་མཛད།
ཞིག །རྐྱེན་ལ་ལྟོས་ཏེ་གནང་བ་མི་འབྱུང་བ། རང་བཞིན་གྱི ཁ་ན་མ་ཐོ་བའི་
མཚན་ཉིད། དེ་གང་ཞིག །རྐྱེན་ལ་ལྟོས་ཏེ་གནང་བ་འབྱུང་བ་ བཅས་པའི་ཁ་
ན་མ་ཐོ་བའི་མཚན་ཉིད་ཟེར་ན། བཅས་ལྡན་དགེ་སློང་གིས་ཆང་བཏུང་བ་
ལས་བྱུང་བའི་ལྟུང་བ་ཆོས་ཅན། མཚན་ཉིད་གཉིས་པའི་ཟུར་ཕྱི་མ་དེར་ཐལ།
མཚོན་བྱ་དེའི་ཕྱིར། འདོད་ན། ལུང་རྣམ་འབྱེད་ལས། ང་ལ་སྟོན་པར་སྨྲ་
བ་རྣམས་ཀྱིས་ཐ་ན་རྩྭའི་ཆོག་མས་ཀྱང་ཆང་མི་བླུད་མི་བཏུང་ངོ༌། །ཞེས་
གསུངས་པ་མི་འཐད་པར་ཐལ་ལོ། །ཁ་ཅིག །ཁ་ན་མ་ཐོ་བ་གང་ཞིག །རང་
ཉིད་ཁ་ན་མ་ཐོ་བར་འགྱུར་བ་བཅོམ་ལྡན་འདས་ཀྱིས་བཅས་པའི་མཚམས་་་
རྣམ་པར་བཞག་པ་ལ་མི་ལྟོས་པ། རང་བཞིན་གྱི་ཁ་ན་མ་ཐོ་བའི་མཚན་ཉིད།
དེ་གང་ཞིག །རང་ཉིད་ཁ་ན་མ་ཐོ་བར་འགྱུར་པ་དེ་ལ་ལྟོས། །ཅས་པའི་ཁ་ན་
མ་ཐོ་བའི་མཚན་ཉིད་ཟེར་ན། སྲོག་གཅོད་ཀྱི་ཕམ་པ་ཆོས་ཅན། མཚན་ཉིད་
དང་པོའི་ཟུར་ཕྱི་མ་དེར་ཐལ། མཚོན་བྱ་དེའི་ཕྱིར། དེར་ཐལ། རང་བཞིན་གྱི་
ལྟུང་བ་ཡིན་པའི་ཕྱིར། རྩ་བར་འདོད་ན། བཅོམ་ལྡན་འདས་ཀྱིས་བཅས་པ་མ་
མཛད་གོང་དུ་ཕམ་པ་བྱུང་བ་ཡོད་པར་ཐལ་ལོ། །སྡིག་ལྟུང་ངོ་བོ་གཅིག་དང་
ཐ་དད་( ༧ན)གང་ཡིན་དཔྱད་པ་ལ་ཁ་ཅིག །སྡིག་ལྟུང་ངོ་བོ་ཐ་དད་ཡིན་ཏེ།
དེ་གཉིས་ཀྱི་རྟེན་ཡང་ཐ་དད། སྐྱེད་བྱེད་ཀྱི་རྒྱུ་ཡང་ཐ་དད། གཉེན་པོ་ཡང་ཐ་
དད་ཡིན་པའི་ཕྱིར། དང་པོ་གྲུབ་སྟེ། སྡིག་པ་ཁྱིམ་པ་དང་རབ་བྱུང་གཉིས་
ཀའི་རྟེན་ལ་འབྱུང༌། ལྟུང་བ་དེ་རབ་བྱུང་ཁོ་ནའི་རྟེན་ལ་འབྱུང་བའི་ཕྱིར།
གཉིས་པ་གྲུབ་སྟེ། སྡིག་པ་དེ་དངོས་པོའི་སྟོབས་ལས་འབྱུང༌། ལྟུང་བ་དེ་
བཅས་པའི་སྟོབས་ལས་འབྱུང་བའི་ཕྱིར། གསུམ་པ་གྲུབ་སྟེ། སྡིག་པ་དེ་སྟོབས་
བཞིའི་སྒོ་ནས་ཕྱིར་བཅོས་པས་འདག་པར་བྱེད་དགོས། ལྟུང་བ་དེ་མིང་
རིགས་ཀྱི་སྒོ་ནས་ཕྱིར་བཅོས་པས་འདག་པར་བྱེད་དགོས་པའི་ཕྱིར་ཟེར་ན།
ཤེས་བྱ་ཆོས་ཅན། བཅས་ལྡན་དགེ་སློང་གིས་བཤགས་ཡུལ་མཚན་ཉིད་དང་
• 228 .



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད་ཀྱི་སྨད་ཆ།
ལྡན་པའི་དྲུང་དུ་ལྟུང་བ་མིང་རིགས་ཀྱི་སྒོ་ནས་ཕྱིར་བཅོས་བྱས་པ་ལ་གཉེན་
པོ་སྟོབས་བཞི་མ་ཚང་བར་ཐལ། སྡིག་པ་དེ་གཉེན་པོ་སྟོབས་བཞིའི་སྒོ་ནས་
འདག་པར་བྱེད་དགོས། ལྟུང་བ་དེ་མིང་རིགས་ཀྱི་སྒོ་ནས་ཕྱིར་བཅོས་པས་
འདག་པར་བྱེད་དགོས་པའི་རྒྱུ་མཚན་གྱིས་སྡིག་ལྟུང་ངོ་བོ་ཐ་དད་ཡིན་པར་་་
འཇོག་རིགས་པའི་ཕྱིར། རྟགས་ཁས། འདོད་མི་ནུས་ཏེ། བཤགས་ཡུལ་མཚན་
ཉིད་དང་ལྡན་པས་རྟེན་གྱི་སྟོབས་ཚང་། སྔར་བྱས་ལ་འགྱོད་སེམས་དང་ལྡན་
པས་རྣམ་པར་སུན་འབྱིན་པའི་སྟོབས་ཚང་། ཕྱིན་ཆད་སྡོམ་སེམས་དང་ལྡན་
པས་ཉེས་པ་ལས་སླར་ལྡོག་པའི་སྟོབས་ཚང་། ལྟུང་བ་མིང་རིགས་ཀྱི་སྒོ་ནས་
ཕྱིར་བཅོས་པས་གཉེན་པོ་ཀུན་དུ་སྤྱོད་པའི་སྟོབས་དེ་ཚང་བའི་ཕྱིར། གཞན་
ཡང་། བཅས་ལྡན་དགེ་སློང་གིས་མི་གཅིག་བསད་པ་ལ་སྲོག་གཅོད་ཀྱི་ལས་
ལམ་གཉིས་འབྱུང་བར་ཐལ། བཅས་ལྡན་དགེ་སློང་གིས་མི་བསད་པའི་ལྟུང་
བ་དེ་སྡིག་པ་དང་ངོ་བོ་ཐ་དད་ཡིན་པའི་ཕྱིར། རྟགས་ཁས། འདོད་ན། ལུང་
རྣམ་འབྱེད་ལས་བཅས་ལྡན་དགེ་སློང་གིས་མི་གཅིག་པས་བསད་པ་ལ་སྲོག་་་་
གཅོད་ཀྱི་ལས་ལམ་གཉིས་མི་འབྱུང་བར་བཤད་པ་མི་འཐད་པར་ཐལ་ལོ། །
གཞན་ཡང་། བཅས་ལྟུང་མི་དགེ་བ་མེད་པར་ཐལ། རྩ་བའི་དམ་བཅའ་འཐད་
པའི་ཕྱིར། འདོད་མི་ནུས་ཏེ། （ ༧བ） ལུང་ལས། ལྟུང་བྱེད་ཅེས་བྱ་བ་ནི། ལྟུང་བ་
དེ་གང་གིས་བྱས་ན་སེམས་ཅན་དམྱལ་བ་པ་དང་། དུད་འགྲོ་དང་། ངན་སོང་
དང༌། ངན་འགྲོ་དང༌། ལོག་པར་ལྟུང་བ་རྣམས་སུ་སྲེག་པར་བྱེད། འཚེད་པར་
བྱེད་པས་ན་ལྟུང་བྱེད་དོ། །ཞེས་དང་། མཛོད་ལས། འཆལ་བའི་ཚུལ་ཁྲིམས་མི་
དགེའི་གཟུགས། །ཞེས་གསུངས་པའི་ཕྱིར། གཞན་ཡང་། བཅས་ལྡན་དགེ་སློང་
གིས་དུད་འགྲོ་བསད་པའི་ལྟུང་བ་དེ་མི་དགེ་བ་མ་ཡིན་པར་ཐལ། དེ་འདྲའི་
ལྟུང་བ་དེ་མི་དགེ་བ་དང་ངོ་བོ་ཐ་དད་ཡིན་པའི་ཕྱིར། རྟགས་ཁས། འདོད་མི་
ནུས་ཏེ། དེ་རང་འབྲས་རྣམ་སྨིན་ཡིད་མི་འོང་འབྱིན་བྱེད་ཡིན་པའི་ཕྱིར། དེ་
229.



པཎ་ཆེན་བདེ་ལེགས་ཉི་མས་མཛད།
ལ་ཁོ་ན་རེ། བཅས་ལྡན་དགེ་སློང་གིས་དེ་བཞིན་གཤེགས་པའི་སྐུ་ལ་ངན་
སེམས་ཀྱིས་ཁྲག་ཕྱུང་བའི་ལྟུང་བ་སྦོམ་པོ་དེ་དག་པའི་ཚེ་ན། སྡིག་པ་མཚམས་
མེད་དེ་ཡང་དག་པར་འགྱུར་བར་ཐལ། དེ་འདྲའི་སྡིག་ལྟུང་གཉིས་པོ་དེ་ངོ་བོ་
གཅིག་ཡིན་པའི་ཕྱིར། འདོད་ན། དེ་འདྲའི་སྡིག་པ་མཚམས་མེད་དེ་ཚེ་འདིར་
བཤགས་པས་འདག་པ་སྲིད་པར་ཐལ། དེ་འདྲའི་ལྟུང་བ་སྦོམ་པོ་དེ་ཚེ་འདིར་
བཤགས་པས་འདག་པ་སྲིད་པ་གང་ཞིག །འདོད་པའི་ཕྱིར། འདོད་མི་ནུས་ཏེ།
འཕགས་དང་མཚམས་མེད་བྱེད་པ་དག །ཡང་དག་ལོག་པ་ཉིད་དུ་ངེས། །ཞེས་
གསུངས་པའི་ཕྱིར། ཟེར་ན། ཤེས་བྱ་ཆོས་ཅན། ལྕགས་གོང་དམར་འབར་བའི་
ཚོགས་པ་ན་ཡོད་པའི་མེའི་རྒྱུན་ལོག་པའི་ཚེ་ན་ལྕགས་ཀྱི་རྒྱུན་ཡང་ལོག་པར་་
ཐལ། ལྕགས་གོང་དམར་འབར་བའི་ཚོགས་པ་ན་ཡོད་པའི་མེ་ལྕགས་གཉིས་
པོ་དེ་ངོ་བོ་གཅིག་ཡིན་པའི་ཕྱིར། ཁྱབ་པ་ཁས། ཡང་ཁོ་ན་རེ། བཅས་ལྡན་
དགེ་སློང་གིས་ཕྱི་དྲོའི་ཁ་ཟས་ཟོས་པའི་སྡིག་པ་སྟོབས་བཞིས་སྦྱངས། ལྟུང་བ་
མིང་རིགས་ཀྱི་སྒོ་ནས་ཕྱིར་བཅོས་མ་བྱས་པའི་ཚེ་ན་དེའི་ལྟུང བ་དེ་ཡང་དག་
པ་ཡིན་པར་ཐལ། དེ་འདྲའི་སྡིག་ལྟུང་ངོ་བོ་གཅིག་ཡིན་པའི་ཕྱིར། འདོད་ན།
དེ་འདྲའི་གནས་སྐབས་ཀྱི་དགེ་སློང་དེ་ལས་ཀྱི་ཁ་སྐོང་དུ་འོས་པར་ཐལ།
འདོད་པའི་ཕྱིར། ཞེ་ན། ཤེས་བྱ་ཆོས་ཅན། བསླབ་བྱིན་དགེ་སློང་དུ་གྱུར་པའི་
ཕྱིར་མི་འོང་དེ་ལས་ཀྱི་ཁ་སྐོང་དུ་འོས་པར་ཐལ། དེ་ཕམ་པས་དག་པའི་ཕྱིར།
ཁྱབ་པ་ཁས། མ་གྲུབ་ན། དེར་ཐལ། ཐུན་མོངས་( ༨ ན) པའི་ཕམ་པ་ཡིན་ན། མི་
དགེ་བ་ཡིན་པས་ཁྱབ་པ་གང་ཞིག །དེ་མི་དགེ་བས་དག་པའི་ ཕྱིར། དང་པོ་
གྲུབ་སྟེ། མཛོད་ལས། འཆལ་བའི་ཚུལ་ཁྲིམས་མི་དགེའི་གཟུགས། །ཞེས་
གསུངས་པའི་ཕྱིར། གཉིས་པ་གྲུབ་སྟེ། དེས་འདོད་ཉོན་མ་ལུས་པར་སྤངས་
པའི་ཕྱིར། དེས་ན་བཅས་ལྡན་དགེ་སློང་གིས་ཕྱི་དྲོའི་ཁ་ཟས་ཟོས་པའི་སྡིག་པ་
སྟོབས་བཞིས་སྦྱངས། ལྟུང་བ་ཕྱིར་བཅོས་མ་བྱས་པའི་གནས་སྐབས་ཀྱི་བཅས་
• 23) •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད་ཀྱི་སྨད་ཆ།
ལྡན་དགེ་སློང་དེ་ལས་ཀྱི་ཁ་སྐོང་དུ་མི་འོས་ཏེ། དེའི་ལྟུང་བ་དེ་དག་ཀྱང་།
ལྟུང་བ་དེ་དག་ཅེས་པའི་ཐ་སྙད་མ་ཐོབ་པའི་ཕྱིར། དཔེར་ན། བསླབ་བྱིན་
དགེ་སློང་དུ་གྱུར་བའི་ཕྱིར་མི་འོང་དེ་ཕམ་པས་དག་ཀྱང་། ཕམ་པས་དག་
ཅེས་པའི་ཐ་སྙད་མི་འཐོབ་པ་བཞིན་ནོ། །
ཏ༢ གཞན་གྱི་ལོངས་སྤྱོད་ལ་གནོད་པ་མ་བྱིན་ལེན་གྱི་
ཕམ་པ་བཤད་པ།
༈ གཉིས་པ་གཞན་གྱི་ལོངས་སྤྱོད་ལ་གནོད་པ་མ་བྱིན་ལེན་གྱི་ཕམ་པ་་་་་
བཤད་པ་ལ། ལུང་གི་བྱེ་བྲག་བཞི་ལས། རྣམ་འབྱེད་ཀྱི་སྐབས་ནས་འབྱུང་བ་
ལ། ལྟུང་བའི་རྣམ་གཞག་དང༌། བསླབ་བྱ་གཉིས་ལས། དང་པོ་ལ། མདོར་
བསྟན་པ་དང༌། རྒྱས་པར་བཤད་པ་གཉིས་ལས། དང་པོ་ནི། རྐུའམ་རྐུར་
བཅུག་པ་དག་གིས་སོ། །མངགས་པས་ཀྱང་ངོ༌། །མ་བྱིན་པའོ། །མ་ཤ་ཀ་ལྔ་ལ་
སོགས་པའོ། །རྐུ་སེམས་ཀྱིས་སོ། །མིའི་རྒྱུད་ཀྱིས་ཡོངས་སུ་བཟུང་བའོ། །དེར་
འདུ་ཤེས་པས་སོ། །ཁྱེར་བ་ཉིད་ན་བསམ་པས་མ་བཏང་བ་ནི་བདག་ཉིད་
དང་མ་བྲལ་བ་ཉིད་ཡིན་ནོ། །ཞེས་པས་འཆད། འདིའི་སྐབས་སུ་གླེང་གཞི །
དགག་བྱ། ངོ་བོ་ཡན་ལག་གི་རྩི་བ་རྣམ་པར་བཞག་པ་དང་བཞི་ལས། དང་པོ་
ཡོད་དེ། ཡུལ་རྒྱལ་པོའི་ཁབ་ཏུ་གང་ཟག་རྫ་མཁན་ལས་རབ་ཏུ་བྱུང་བའི་དགེ་
སློང་ནོར་ཅན་གྱིས་འདོད་སྲེད་ཀྱིས་ཀུན་ནས་བསླངས་ཏེ་རྒྱལ་པོའི་ཤིང་མ་་་་
བྱིན་པར་བླངས་པ་ལ་བརྟེན་ནས། བཅོམ་ལྡན་འདས་ཀྱིས་ལྟུང་བ་ཕམ་པར་
བཅས་པ་མཛད་པའི་ཕྱིར། གཉིས་པ་དགག་བྱ་ཡོད་དེ། བྱེད་པ་རྒྱུ་མཐུན་ལ་
སྐྱེ་བ་ཕྱི་མར་གཞན་གྱི་ནོར་རྐུ་བ་ལ་དགའ་བ་དང་། མྱོང་བ་རྒྱུ་མཐུན་ལ་
ལོངས་སྤྱོད་ཀྱིས་འཕོངས་པར་འགྱུར་བ་དང༌། བདག་འབྲས་ལ་སད་དང་
སེར་བ་སོགས་མང་བའི་ཡུལ་དུ་སྐྱེ་བ་( ༨ བ）སོགས་ཀྱི་ཉེས་དམིགས་ཡོད་པའི་་
， 231 •



པཎ་ཆེན་བདེ་ལེགས་ཉི་མས་མཛད།
ཕྱིར། གསུམ་པ་བཞག་ཏུ་ཡོད་དེ། བཅས་ལྡན་དགེ་སློང་གིས་རང་ལས་ཤེས་
རྒྱུད་ནོར་རྫས་ཐ་དད་པའི་མིའི་རྫས་རིན་ཐང་ཚང་བ་བརྐུས་ཤིང་ཐོབ་བློ་སྐྱེ་་
བ་ལ་བརྟེན་ནས་བྱུང་བའི་དངོས་གཞི་ཡོངས་སུ་རྫོགས་པའི་ལྟུང་བ་དེ། མ་
བྱིན་ལེན་གྱི་ཕམ་པ་ཡིན་པའི་ཕྱིར། བཞི་པ་ལ་བཞི། གཞི། བསམ་པ། སྦྱོར་བ།
མཐར་ཐུག་གི་ཡན་ལག་གོ །དང་པོ་ནི། གང་ལ་རྐུ་བའི་ཡུལ་ནི། རང་དང་
ཤེས་རྒྱུད་ནོར་རྫས་ཐ་དད་ཅིང་། སྒྲ་མི་སྙན་པ་མ་ཡིན་པ་མི་ཡིན་པ་དགོས།
གང་རྐུ་བའི་རྫས་ནི་རིན་ཐང་ཚང་ཞིང་མིས་ཡོངས་སུ་བཟུང་། གཡོས་སུ་
བྱས་པའི་ཁ་ཟས་མ་ཡིན་པ། གཤེད་མ་ལ་སོགས་པས་གློ་བུར་དུ་བདག་གིར་
བྱས་པའི་དུར་ཁྲོད་པའི་རྫས་ལས་མི་དམན་པའོ། །གཉིས་པ་བསམ་པ་ནི།
དངོས་པོ་དེ་གཞན་གྱིས་མ་གནང་ཡང་གཏན་དུ་བྲལ་འདོད་རྒྱུན་མི་ཆད་་་་་
པའོ། །གསུམ་པ་སྦྱོར་བ་ནི། རང་ངམ་བསྐོས་པས་མཐུས་འཕྲོག་པ་དང་འཇབ་
བུས་བརྐུས་པ་སོགས་སོ། །བཞི་པ་མཐར་ཐུག་ནི། ཐོབ་བློ་སྐྱེས་པའོ། །རིན་
ཐང་གི་ཚད་ལ་བརྐུ་བྱ་རྐུ་བྱེད་གཉིས་ཀ་ལ་ལྟོས་པའི་རིན་ཐང་ཚང་བ། སྦྱོར་
བ་གཅིག་ལ་ལྟོས་པའི་རིན་ཐང་ཚང་བ། ཡུལ་དུས་ལ་ལྟོས་པའི་རིན་ཐང་ཚང་
བ། ཞེས་གསུངས་པ་ལ། དང་པོའི་དོན་ནི། རྫས་བདག་བཅུའི་འཇོག་རྫས་
དགེ་སློང་བཅུའི་འཇོག་རྫས་ཀྱི་ཕྱིར་བརྐུས་ན། རིན་ཐང་ཚང་བ་རེ་རེ་ཕམ་པ་
སྐྱེད་ལ། རྫས་བདག་བཅུའི་བགོ་རྫས། དགེ་སློང་བཅུའི་བགོ་རྫས་ཀྱི་ཕྱིར་
བརྐུས་ན། རིན་ཐང་ཚང་བ་བརྒྱ་ཐོབ་པ་དགོས་ཤིང་། རྫས་བདག་བཅུའི་
འཇོག་རྫས་དགེ་སློང་བཅུའི་བགོ་རྫས་ཀྱི་ཕྱིར་བརྐུས་པ་དང༌། རྫས་བདག་
བཅུའི་བགོ་རྫས་དགེ་སློང་བཅུའི་འཇོག་རྫས་ཀྱི་ཕྱིར་བརྐུས་ན་རིན་ཐང་ཚང་
བ་བཅུ་ཐོབ་དགོས་པའི་དོན་ནོ། །གཉིས་པའི་དོན་ནི། རྐུ་སེམས་ཀྱི་རྒྱུན་མ་
ལོག་ན་སྦྱོར་བ་ཐ་དད་ཀྱང་ཕམ་པ་སྐྱེད་པ་ཡོད་ལ། ལོག་ན་སྦྱོར་བ་གཅིག་ལ་
རིན་ཐང་ཚང་བ་དགོས་པའི་དོན་ནོ། །གསུམ་པའི་དོན་ནི། དམིགས་བསལ་གྱི་
• 232 •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད་ཀྱི་སྨད་ཆ།
དབང་དུ་བྱས་ན་མཐའ་གཅིག་ཏུ་མ་ངེས་ཀྱང༌། རྐུ་བའི་ཡུལ་དུས་དེར་རིན་
ཐང་ཚང་བ་དགོས་པའི་དོན་ནོ། །འོ་ན། རིན་ཐང་ཚང་བའི་དངོས་པོ་ནི་ཇི་ལྟ་
བུ་ཞིག་ལ་( ༩ ན）འཇོག་ཅེ་ན། འདི་ལ་སོག་འདུལ་བ་འཛིན་པ་ན་རེ། རྟ་རྒོད་
མ་གཅིག་ཙམ་བརྐུས་པ་ལ་རིན་ཐང་གི་ཚད་དུ་འཇོག་སྟེ། མ་བྱིན་ལེན་གྱི་
ཕམ་པ་དང་། གསོད་པའི་ཆད་པ་གཉིས་སྒོ་བསྟུན་ནས་གསུངས་པའི་ཕྱིར་ཏེ།
ལུང་ལས། ཇི་ཙམ་བགྱིད་ན་གྱོད་ལ་དཀྲི་ཞིང་སྲོག་དང་འབྲལ་བར་བྱེད། ཅེས་
གསུངས་པའི་ཕྱིར། ཞེས་གསུངས། སྦལ་ཏི་ན་རེ། ནས་ཁལ་བཞི་ཙམ་ལ་རིན་
ཐང་གི་ཚད་དུ་འཇོག་ཏེ། འོད་ལྡན་ལས། ཆུ་གཏོང་འགོག་པའི་སྐབས་སུ་ནས་
ཁལ་བཞི་ཙམ་ལ་རིན་ཐང་གི་དཔེར་གསུངས་པའི་ཕྱིར། ཞེས་གསུངས། རྗེ་
བཙུན་རེད་མདའ་པ་ན་རེ། གསེར་ཞོ་ཕྱེད་ཙམ་ལ་རིན་ཐང་གི་ཚད་དུ་འཇོག་
སྟེ། དེ་ལྟར་དུ་མཁས་པ་ལ་གྲགས་པའི་གཏམ་རྒྱུད་དུ་འབྱུང་བའི་ཕྱིར། ཞེས་
གསུངས། ལུགས་དང་པོ་ལ། མ་བྱིན་ལེན་གྱི་ཕམ་པ་གསོད་པའི་ཆད་པ་ཁོ་ན་
དང་སྒོ་བསྟུན་ནས་གསུངས་པ་རྟགས་མ་གྲུབ་སྟེ། ལུང་ལས། གསོད་དམ་
འཆིང་ངམ་སྤྲུགས་ཀྱང་རུང་སྟེ། ཞེས་གསུངས་པའི་ཕྱིར། ལུགས་གསུམ་པ་མི་
འཐད་དེ། ཀར་ཥ་པ་ཎའི་བཞི་ཆ་ལ་མ་བྱིན་ལེན་གྱི་རིན་ཐང་གི་ཚད་བཤད་
པ་དང་འགལ་བའི་ཕྱིར། རང་ལུགས་ནི། རིན་ཐང་གི་ཚད་བཞག་ཏུ་ཡོད་དེ།
ཀར་ཥ་པ་ཎའི་བཞི་ཆ་ལ། རིན་ཐང་གི་ཚད་དུ་འཇོག་རིགས་པའི་ཕྱིར་ཏེ། ཀཱ་
རི་ཀཱ་ལྔ་བཅུ་པ་ལས། ཀཅུ་པ་ཎའི་བཞི་ཆ་གཅིག །དེ་བརྐུས་ཚུལ་ཁྲིམས་ཞིག་
པར་འགྱུར། །ཞེས་དང༌། ལུང་དང་འགྲེལ་པ་རྣམས་སུ་ཡང་། ཀར་ཥ་པ་ཎའི་
བཞི་ཆ་ལ་མ་བྱིན་ལེན་གྱི་རིན་ཐང་གི་ཚད་དུ་གསུངས་པའི་ཕྱིར། འོ་ན། ཀར་
ཥ་པ་ཎའི་བཞི་ཆའི་ཚད་དེ་གང་ཞེ་ན། དེའི་ཚད་ལ་དུ་མ་ཡོད་དེ། མཱ་ཤ་ཀ་ལྔ་
ལ་ཀརྞ་པ་ཎིའི་བཞི་ཆར་འཇོག་པ་ཡང་ཡོད། དེ་བཞི་ལ་དེའི་བཞི་ཆར་འཇོག་
པ་ཡང་ཡོད། དེ་གསུམ་ལ་དེའི་བཞི་ཆར་འཇོག་པ་ཡང་ཡོད། མཱ་ཤ་ཀ་བཅུ་ལ་
，233，



པཎ་ཆེན་བདེ་ལེགས་ཉི་མས་མཛད།
ཀཅུ་པ་ཎའི་བཞི་ཆར་འཇོག་པ་ཡང་ཡོད་པའི་ཕྱིར། དང་པོ་གྲུབ་སྟེ། སྟོན་
པས་མ་བྱིན་ལེན་གྱི་བཅས་པ་མཛད་པའི་དུས་སུ་མཱ་ཤ་ཀ་ལྔ་ལ་ཀརུ་པ་ཎའི་་་
བཞི་ཆར་འཇོག་པའི་ཕྱིར་ཏེ། ལྔ་ཉིད་ནི། ཀར་ཥ་པ་ཎའི་བཞི་ཆའི་དཔེ་ཡིན་
ནོ། །ཞེས་གསུངས་པའི་ཕྱིར། གཉིས་པ་གྲུབ་སྟེ། སློབ་དཔོན་ཆོས་བཤེས་
（ ༩ བ)ཀྱིས་རྒྱ་ཆེར་འགྲེལ་རྩོམ་པའི་དུས་སུ་མཱ་ཤཱ་ཀ་བཞི་ལ་ཀར་པ་ཎའི་བཞི་་
ཆར་འཇོག་པའི་ཕྱིར་ཏེ། རྒྱ་ཆེར་འགྲེལ་ལས། དེང་སང་ནི་པ་ཎ་བཞི་བརྐུས་
ན་ཕམ་པར་འགྱུར་བར་རིག་པར་བྱ་སྟེ། ཀཅུ་པ་ཎ་གཅིག་ནི་པ་ཎ་བཅུ་དྲུག་
གི་ཚད་ཡིན་པའི་ཕྱིར་རོ། །ཞེས་གསུངས་པའི་ཕྱིར། གསུམ་པ་གྲུབ་སྟེ། ཡུལ་
གང་ན་མཱ་ཤ་ཀ་བཅུ་གཉིས་ལ་ཀཅུ་པ་ཎ་གཅིག་ཏུ་བྱེད་པ་ཡོད་པའི་ཕྱིར་ཏེ།
ལུང་གཏམ་གྱི་གཞི་ལས། མཱ་ཤ་ཀ་གསུམ་བརྐུས་ན། ཕམ་པར་འགྱུར་བ་མཆིས་
སམ། ཡོད་དེ། གང་ན་མཱ་ཤ་ཀ་བཅུ་གཉིས་ལ་ཀཅུ་པ་ཎ་གཅིག་ ཏུ་བྱེད་པ་ནའོ།
ཞེས་གསུངས་པའི་ཕྱིར། བཞི་པ་གྲུབ་སྟེ། དེ་ཉིད་ལས། མཱ་ཤ་ཀ་ལྔའམ་ལྔ་ལས་
ལྷག་པ་བརྐུས་ན་ཕམ་པར་མི་འགྱུར་བ་མཆིས་སམ། ཡོད་དེ། མཱ་ཤ་ཀ་བཞི་
བཅུ་གཉིས་ལ་ཀཅུ་པ་ཎ་གཅིག་ཏུ་བྱེད་པ་ནའོ། །ཞེས་གསུངས་པའི་ཕྱིར། འོ་
ན། ཀར་ཥ་པ་ཎ་གཅིག་གི་ཚད་དེ་གང་ཞེ་ན། འདི་ལ་མཚན་ཉིད་པ་དང་།
བཏགས་པ་གཉིས་ལས། དང་པོ་ནི། གསེར་དང་དངུལ་གང་རུང་ལས་བྱས་པ།
མིའི་གཟུགས་ལ་སོགས་པ་རི་མོའི་ཁྱད་པར་དང་ལྡན་པ། བཅོང་དུ་རུང་བའི་
ཟོང་གི་ཁྱད་པར་ཞིག་སྟེ། ཞུ་བའི་འགྲེལ་པ་ལས། ཀར་ཥ་པ་ཎ་ནི་ཟོང་གི་ཁྱད་
པར་ཏེ། དངུལ་ལས་བྱས་པ། གཟུགས་སུ་དོད་པ། བཙོང་དུ་རུང་བ་ཉིད་དེ།
སྔོན་རྒྱལ་པོ་རྨ་བྱ་ཞེས་བྱ་བས་སྐྱེས་སུ་བྱས་པའོ། །ཞེས་གསུངས་པའི་ཕྱིར།
གཉིས་པ་བཏགས་པ་བ་ནི། སྟོན་པས་མ་བྱིན་ལེན་གྱི་བསླབ་པ་བཅས་པའི་
དབང་དུ་བྱས་ན། འགྲོན་བུ་སྟོང་དང་དྲུག་བརྒྱ་ལ་ཀར་ཥ་པ་ཎ་གཅིག་ཏུ་
འཇོག་པ་ཡིན་ཏེ། འགྲོན་བུ་བཞི་བརྒྱ་ལ་ཀར་ཥ་པ་ཎའི་བཞི་ཆ་ར་འཇོག་པའི་
• 234 •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད་ཀྱི་སྨད་ཆ།
ཕྱིར་ཏེ། མཱ་ཤ་ཀ་ལྔ་ལ་ཀར་ཥ་པ་ཎའི་བཞི་ཆར་འཇོག་པ་གང་ཞིག །འགྲོན་བུ་
བཞི་བརྒྱ་ལ་མཱ་ཤ་ཀ་ལྔར་འཇོག་པའི་ཕྱིར། དང་པོ་གྲུབ་སྟེ། ལྔ་ཉིད་ནི། ཞེས་
སོགས་གསུངས་པའི་ཕྱིར། གཉིས་པ་གྲུབ་སྟེ། འགྲོན་བུ་བརྒྱད་ཅུ་ལ་མཱ་ཤ་
ཀ་གཅིག་ཏུ་འཇོག་པའི་ཕྱིར་ཏེ། ཀ་ཀ་ནི་བཞི་ལ་མཱ་ཤ་ཀ་གཅིག་ཏུ་འཇོག་
རིགས་པ་གང་ཞིག །མགྲོན་བུ་ཉི་ཤུ་ལ་ཀ་ཀ་ནི་གཅིག་ཏུ་འཇོག་པའི་ཕྱིར།
དང་པོ་གྲུབ་སྟེ། ཀ་ཀ་ནི་བཞི་ལ་མ་ཤ་ཀའོ། །ཞེས་གསུངས་པའི་ཕྱིར། གཉིས་
པ་( ༡༠ ན）གྲུབ་སྟེ། རྒྱ་ཆེར་འགྲེལ་ལས། ཀ་ཀ་ནི་བུན་ཊིཀ་ཅེས་བྱ་སྟེ། དེ་ཡང་
འགྲོན་བུ་ཉི་ཤུའི་རིན་ཐང་གི་མིང་ཡིན་ནོ། །ཞེས་གསུངས་པའི་ཕྱིར། ངག་
དོན་ནི། མ་བྱིན་ལེན་གྱི་ཕམ་པའི་ངོ་བོ་བཞག་ཏུ་ཡོད་དེ། །བཅས་ལྡན་དགེ་
སློང་གིས་རང་དང་ནོར་རྫས་ཐ་དད་པའི་མིའི་རྒྱུད་ཀྱིས་ཡོངས་སུ་བཟུང་་་་་་
བའི་རྫས་རིན་ཐང་ཚང་བ་བརྐུས་ཤིང་། ཐོབ་བློ་སྐྱེས་པ་ལས་བྱུང་བའི་དངོས་
གཞི་ཡོངས་སུ་རྫོགས་པའི་ལྟུང་བ་དེ། མ་བྱིན་ལེན་གྱི་ཕམ་པ་ཡིན་པའི་ཕྱིར།
ཁ་ཅིག །མ་བྱིན་ལེན་གྱི་ཕམ་པ་སྐྱེད་པའི་རྫས་དེ་ལ་རིན་ཐང་ཚང་བ། མིའི་
རྒྱུད་ཀྱིས་བདག་གིར་བྱས་ཤིང་དབང་བ། དུར་ཁྲོད་པའི་རྫས་ལས་མི་དམན་
པ། གཡོས་སུ་བྱས་པའི་ཁ་ཟས་མ་ཡིན་པ། ཁྱད་ཆོས་དེ་རྣམས་དང་ལྡན་པ་
ཞིག །ངེས་པར་དགོས་སོ། །ཞེས་ཟེར་ན། ཤེས་བྱ་ཆོས་ཅན། དུར་ཁྲོད་ཀྱི་རྫས་
བརྐུས་པ་ལ་མ་བྱིན་ལེན་གྱི་ཕམ་པ་སྐྱེད་པ་མི་སྲིད་པར་ཐལ། མ་བྱིན་ལེན་གྱི་
ཕམ་པ་སྐྱེད་པའི་རྫས་དེ་ལ་དུར་ཁྲོད་ཀྱི་རྫས་ལས་མི་དམན་པ་ཞིག་ངེས་པར་
དགོས་པའི་ཕྱིར། རྟགས་ཁས། འདོད་ན། རྒྱ་ཆེར་འགྲེལ་ལས། དུར་ཁྲོད་
པ་ཡོངས་སུ་འཛིན་པ་དང་བཅས་པ་ནི་རྣམ་པ་གཉིས་ཏེ། བདག་ཉིད་ཀྱིས་
བདག་གིར་བྱས་པ་དུར་ཁྲོད་ཐམས་ཅད་བདག་གིའོ་ཞེས་བདག་པོས་བདག་་་
གིར་བྱས་པ་གང་ཡིན་པ་དེ་ལ་རྐུས་ན་ནི་ཕམ་པར་འགྱུར་རོ། །ཞེས་གསུངས་
པ་མི་འཐད་པར་ཐལ་ལོ། །གཞན་ཡང་། རྒྱ་ཆེར་འགྲེལ་ལས། དེ་
· 235.



པཎ་ཆེན་བདེ་ལེགས་ཉི་མས་མཛད།
བཞིན་གཤེགས་པ་མྱ་ངན་ལས་འདས་པའི་རྗེས་སུ་དེ་བཞིན་གཤེགས་པའི་་་་
རྫས་བརྐུས་པ་ལ་སྦོམ་པོ་སྐྱེད་པར་བཤད་པ་མི་འཐད་པར་ཐལ། དེ་བཞིན་
གཤེགས་པ་མྱ་ངན་ལས་འདས་པའི་རྗེས་སུ་དེ་བཞིན་གཤེགས་པའི་དཀོར་་་་
རྫས་བརྐུས་པ་ལ་སྦོམ་པོ་མི་སྐྱེད་པའི་ཕྱིར། མ་གྲུབ་ན་སོང་། དེར་ཐལ།
དེ་བཞིན་གཤེགས་པ་ཞལ་བཞུགས་པའི་དུས་ཀྱི་དེ་བཞིན་གཤེགས་པའི་རྫས་་
བརྐུས་པ་ལ་མ་བྱིན་ལེན་གྱི་ཕམ་པ་མི་སྐྱེད་པའི་ཕྱིར། མ་གྲུབ་ན་སོང་། དེར་
ཐལ། དེ་བཞིན་གཤེགས་པ་ཞལ་བཞུགས་པའི་དུས་ཀྱི་དེ་བཞིན་གཤེགས་པའི་
རྫས་དེ་མིའི་རྒྱུད་ཀྱིས་བདག་གིར་བྱས་པ་ཡིན་པར་ཐལ། མ་གྲུབ་པ་དེའི་ཕྱིར།
ཁྱབ་པ་ཁས། འདོད་ན། （ ༡༠ བ)དེ་བཞིན་གཤེགས་པའི་རྒྱུད་ལ་བདག་འཛིན་
ཡོད་པར་ཐལ་ལོ། །ཁོ་ན་རེ། དེ་བཞིན་གཤེགས་པའི་རྫས་བརྐུས་པ་ལ་ཕམ་པ་
མི་སྐྱེད་པར་ཐལ། སོ་སོ་ཐར་པའི་འགྲེལ་པ་མགོ་གནོན་ལས། དེ་བཞིན་
གཤེགས་པའི་རྫས་བརྐུས་པས་མི་ཕམ་སྟེ། ཡོངས་སུ་འཛིན་པ་མེད་པའི་ཕྱིར།
ཞེས་དང་། བི་མ་ལ་མི་ཏྲའི་འགྲེལ་པ་ལས། དེ་བཞིན་གཤེགས་པ་དང་ཉན་
ཐོས་དང་རང་སངས་རྒྱས་རྣམས་ཀྱི་ནོར་བརྐུས་པ་ནི། ལྷའི་ནོར་བརྐུས་པ་
དང་འདྲའོ། །ཞེས་གསུངས་པའི་ཕྱིར། གཞན་ཡང་། དེ་བཞིན་གཤེགས་པའི་
རྫས་བརྐུས་པ་ལ་མ་བྱིན་ལེན་གྱི་ཕམ་པ་མི་སྐྱེད་པར་ཐལ། དེ་བཞིན་གཤེགས་
པས་བདག་འཛིན་ཐམས་ཅད་སྤངས་པའི་ཕྱིར་ཞེ་ན། ཤེས་བྱ་ཆོས་ཅན། མ་
བྱིན་ལེན་གྱི་ཕམ་པ་སྐྱེད་པའི་རྫས་དེ་ལ་གཞན་གྱིས་ཡོངས་སུ་བཟུང་བ་དང་་
བཅས་པ་ཞིག་དགོས་ཞེས་པའི་ཡོངས་སུ་བཟུང་བ་དེ་བདག་འཛིན་ལ་བྱེད་་་
རིགས་པར་ཐལ། དེ་བཞིན་གཤེགས་པས་བདག་འཛིན་མ་ལུས་པར་སྤངས་ན།
དེ་བཞིན་གཤེགས་པའི་རྫས་བརྐུས་པ་ལ་མ་བྱིན་ལེན་གྱི་ཕམ་ང་་མི་སྐྱེད་པས་་
ཁྱབ་པའི་ཕྱིར། འདོད་ན། བྱང་གི་སྒྲ་མི་སྙན་ན་ནི་ཡོངས་སུ་འཛིན་པ་མེད་པ་
ཉིད་དོ། །ཞེས་པའི་ཡོངས་སུ་འཛིན་པ་དེ་ཡང་བདག་འཛིན་ལ་བྱེད་རིགས་
• 236 .



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད་ཀྱི་སྨད་ཆ།
པར་ཐལ་ལོ། །འདོད་ན། སྒྲ་མི་སྙན་པའི་རྒྱུད་ལ་བདག་འཛིན་མེད་པར་ཐལ་
ལོ། །གཞན་ཡང་། མྱ་ངན་ལས་འདས་པ་ནི་ལྷ་ཉིད་དོ། །ཞེས་པའི་ཐད་ཀྱི་རྒྱ་
ཆེར་འགྲེལ་ལས། ཕུང་པོ་ལྷག་མ་མེད་པའི་མྱ་ངན་ལས་འདས་པའི་དབྱིངས་
( ༡ ༡ ན）སུ་ཡོངས་སུ་མྱ་ངན་ལས་འདས་པ་ནི་རྣམ་པར་དག་པའི་ལྷ་ཉིད་དུ་་་་
བཞེད་དོ། །ཞེས་ལྷག་མེད་མྱང་འདས་ལ་དམིགས་ཀྱི་བཀར་ནས་གསུངས་པ་
མི་འཐད་པར་ཐལ། ལྷག་བཅས་མྱང་འདས་ལ་གནས་པའི་དེ་བཞིན་གཤེགས་
པའི་དཀོར་བརྐུས་པ་ལ་མ་བྱིན་ལེན་གྱི་ཕམ་པ་མི་སྐྱེ་བའི་ཕྱིར། རྟགས་ཁས།
ཁ་ཅིག །དེ་བཞིན་གཤེགས་པའི་ཐུགས་རྒྱུད་ལ་ངའོ་སྙམ་པའི་བློ་མེད་ཟེར་ན།
དེ་ཡོད་པར་ཐལ། དེ་བཞིན་གཤེགས་པའི་ཐུགས་རྒྱུད་ལ་ངའི་ཆོས་གོས་སྙམ་
པའི་བློ་ཡོད་པའི་ཕྱིར་ཏེ། དེ་བཞིན་གཤེགས་པ་ཞལ་བཞུགས་དུས་ཀྱི་དེ་
བཞིན་གཤེགས་པའི་རྫས་བརྐུས་པ་ལ་ཕམ་པ་སྐྱེད་པར་བཤད་པ་ལ་འབྲེལ་་་
ཡོད་པའི་ཕྱིར། ཁ་ཅིག །མ་བྱིན་ལེན་གྱི་ཕམ་པ་སྐྱེད་པ་ལ་གནས་ནས་སྤགས་
པ་མཐར་ཐུག་གི་ཡན་ལག་ཏུ་དགོས་ཏེ། ལུང་རྣམ་འབྱེད་ལས། གནས་ནས་
སྤེགས་པར་བྱས་ན་ཕམ་པར་བསྟན་ཏེ། ཇི་ལྟར་གནས་ནས་སྤགས་པར་བྱེད་
ཅེ་ན། གང་དུ་བཞག་པའི་གནས་དེ་ནས་གཞན་དུ་སྤུགས་ཤིང་གཞན་དུ་
འཇོག་པར་བྱེད་ན་ཕམ་པར་འགྱུར་རོ། །ཞེས་གསུངས་པའི་ཕྱིར་ཞེ་ན། ཤེས་
བྱ་ཆོས་ཅན། ཞིང་དང་ཁང་པ་བརྐུས་པ་ལ་མ་བྱིན་ལེན་གྱི་ཕམ་པ་སྐྱེད་པ་
ཞིག་མེད་པར་ཐལ། དམ་བཅའ་འཐད་པའི་ཕྱིར། དེ་ལ་ཁོ་ན་རེ། མ་ཁྱབ་སྟེ།
གནས་སྤགས་ཞེས་པའི་དོན་རྫས་དེ་གནས་དེ་ནས་སྤགས་པ་ལ་མི་བྱེད་ཅིང་།
ཐོབ་བློ་སྐྱེས་པ་ལ་བྱེད་རིགས་པའི་ཕྱིར་ཏེ། ཊཱིཀ་ཆེན་རིན་ཆེན་ཕྲེང་བ་ལས།
མ་བྱིན་ལེན་གྱི་ཕམ་པ་སྐྱེད་པ་ལ་གྲུབ་བློས་ཁྱད་པར་དུ་བྱས་པའི་གནས་ནས་
སྤགས་པ་མཐར་ཐུག་གི་ཡན་ལག་ཏུ་དགོས་པར་གསུངས་པའི་ཕྱིར་ཟེར་ན་་་་་
མ་ཁྱབ་སྟེ། ལམ་རིམ་ཆེན་མོ་ལས། གནས་སྤགས་ཞེས་པའི་དོན་རྫས་དེ་གནས་
• 237 •



པཎ་ཆེན་བདེ་ལེགས་ཉི་མས་མཛད།
ནས་སྤགས་པ་ལ་བཤད་པའི་ཕྱིར། ཁ་ཅིག །མ་བྱིན་ལེན་གྱི་ཕམ་པ་སྐྱེད་པ་
ལ་གྲུབ་བློས་ཁྱད་པར་དུ་བྱས་པའི་གནས་ནས་སྤགས་པ་མཐར་ཐུག་གི་ཡན་་་
ལག་ཏུ་དགོས་ཏེ། འོད་ལྡན་ལས། ཕ་རོལ་གྱི་རེ་བ་མ་ཆད་པའི་གནས་ནས་རེ་
བ་ཆད་པའི་གནས་སུ་ཕྱིན་པར་བྱེད་པ་ནི་གནས་ནས་གནས་གཞན་དུ་སྲོག་་་
པར་བྱེད་པ་དང་། གལ་ཏེ་བླའི་གྲར་རྩོད་ན་དེར་ཕ་རོལ་པོ་མ་ཕམ་པའི་
གནས་ནས་ཕམ་པའི་གནས་སུ་བྱིན་པར་བྱེད་པ་ནི་གནས་ནས་གནས་གཞན་
དུ་སྤོག་པར་བྱེད་པ་ཞེས་བྱ་བ་ལ་སོགས་པར་སྦྱར་བ་ལྟ་བུའོ། །ཞེས་གསུངས་
པའི་ཕྱིར་ཟེར་ན། དམ་བཅའ་དེ་མི་འཐད་པར་ཐལ། ལུང་ལས། རྐུན་པོ་
རྣམས་བློ་གྲོས་མི་མཐུན་པ་བློ་གྲོས་དུ་མ་ཉིད་ནས་བགོ་སྐལ་ཐོབ་པ་ན་བརྐུས་
པར་འགྱུར་གྱི། གནས་ནས་སྤགས་པ་ནི་མ་ཡིན་ནོ་ཞེས་གསུངས་པའི་ཕྱིར། ཁ་
ཅིག །མ་བྱིན་ལེན་གྱི་ཕམ་པ་སྐྱེད་པ་ལ་བརྐུས་པའི་ཡུལ་དུས་དེར་རིན་ཐང་
ཚང་བ་མཐར་ཐུག་གི་ཡན་( ༡ ༡ བ)ལག་ཏུ་དགོས་ཟེར་ན། ཤེས་བྱ་ཆོས་ཅན།
དབྱར་གྱི་དུས་སུ་རིན་ཐང་མ་ཚང་བའི་རྫས་བརྐུས་ནས་ཐོབ་བློ་མ་སྐྱེས་པར་་
སྟོན་གྱི་དུས་སུ་རྐུ་སེམས་ཡོད་བཞིན་དུ། ཐོབ་བློ་སྐྱེས་པ་ལས་མ་བྱིན་ལེན་གྱི་
ཕམ་པ་སྐྱེད་པ་ཞིག་མེད་པར་ཐལ། དམ་བཅའ་འཐད་པའི་ཕྱིར། འདོད་ན།
དགེ་ཚུལ་གྱི་རྟེན་ལ་དགེ་སློང་གི་ཆེད་དུ་རྐུ་བའི་སྦྱོར་བ་བྱས་ནས། ཐོབ་བློ་མ་
སྐྱེས་པར་དགེ་སློང་གི་རྟེན་ལ་རྐུ་སེམས་ཡོད་བཞིན་དུ་ཐོབ་བློ་སྐྱེས་པ་ལས་མ་
བྱིན་ལེན་གྱི་ཕམ་པ་སྐྱེད་པ་ཞིག་མེད་པར་ཐལ་ལོ། །འདོད་མི་ནུས་ཏེ། མདོ་རྩ་
བར། ཚིགས་སྔ་མར་སྦྱོར་བ་བྱས་པ་ལ་ཡང་ངོ༌། །ཞེས་དང་། དེའི་ཐད་ཀྱི་རྒྱ་
ཆེར་འགྲེལ་ལས། ཡོད་ན་ནི་ཁ་ན་མ་ཐོ་བ་ཡོངས་སུ་རྫོགས་པར་འགྱུར་རོ། །
ཞེས་གསུངས་པའི་ཕྱིར། གཉིས་པ་རྒྱས་པར་བཤད་པ་ལ། ཡན་ལག་གི་མཚན་
ཉིད། སེལ་བ། མཐར་ཐུག་གི་དབྱེ་བ་བཤད་པ་དང་གསུམ། དང་པོ་བཤད་པ་
ལ། ཁྱེར་བ་ཉིད་ན་བསམ་པས་མ་བཏང་བ་ནི་བདག་པོ་ཉིད་ད་ང་མ་བྲལ་བ་
• 238 •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད་ཀྱི་སྨད་ཆ།
ཉིད་ཡིན་ནོ། །ཞེས་གསུངས། གཉིས་པ་སེལ་བ་ལ་ལྟུང་མེད་དང་ན་སྨད་དུ་
འགྱུར་ཚུལ་གཉིས་ལས། གཉིས་པ་ན་སྨད་དུ་འགྱུར་ཚུལ་ནི། ཐམས་ཅད་དུ་
སྦྱོར་བ་ལ་ནི་ཉེས་བྱས་སོ། །སྡེ་ཚན་དེ་ལ་གལ་ཏེ་དངོས་གཞིའི་ཡིན་ན་སྦོམ་
པོའོ། །ཞེས་པས་འཆད། འདིའི་སྐབས་སུ་སྦོམ་པོའི་མཚན་ཉིད། དབྱེ་བ། རྣམ་
གཞག་ལ་དཔྱད་པ་དང་གསུམ། དང་པོ་ནི། ཕམ་ལྷག་གང་རུང་གི་ན་སྨད་ཀྱི་
ལྟུང་བ་དེ། འདིར་བསྟན་སྦོམ་པོའི་མཚན་ཉིད། གཉིས་པ་ནི། སྦོམ་པོ་དེ་ལ་
སྒྲས་བརྗོད་རིགས་ཀྱི་སྒོ་ནས་དབྱེ་ན། མིང་དུ་ཆགས་པའི་སྦོམ་པོ་དང་། ཡོན་
ཏན་སྒྲའི་སྦོམ་པོ་གཉིས་ལས། དང་པོ་དང་སྦོམ་པོ་མཚན་ཉིད་པ་དོན་གཅིག །
གཉིས་པ་དང་བཏགས་པ་བ་དོན་གཅིག །ཡང་སྦོམ་པོ་ལ་དབྱེ་ན། སྦྱོར་བའི་
སྦོམ་པོ་དང༌། མཐར་ཐུག་གི་སྦོམ་པོ་གཉིས། དང་པོ་ནི། ཕམ་ལྷག་གི་སྦྱོར་
ལྟུང་ལྟ་བུ། གཉིས་པ་ནི། བཅས་ལྡན་དགེ་སློང་གིས་མིའི་རྫས་རིན་ཐང་ཚང་
བ་གཞན་དོན་དུ་བརྐུས་ཤིང་ཐོབ་བློ་སྐྱེས་པ་ལས་བྱུང་བའི་སྦོམ་པོ་ལྟ་བུ།
གསུམ་པ་ལ་ངོ་བོའི་ཁྱད་པར། སྡེ་ཚན་གྱི་ཁྱད་པར། རྟེན་གྱི་ཁྱད་པར། སྒྲ་
བཤད་པའོ། །དང་པོ་ནི། སྦོམ་པོ་དེ་ངོ་བོའི་( ༡ ༢ ན） ཁྱད་པར་དང་ལྡན་ཏེ།
ཕམ་ལྷག་གི་སྦྱོར་བ་དང་མཐར་ཐུག་པ་ཅི་རིགས་ལ་བཏགས་པ་ཡིན་པའི་་་་་
ཕྱིར། གཉིས་པ་སྡེ་ཚན་གྱི་ཁྱད་པར་ཡོད་དེ། ཕམ་ལྷག་གང་རུང་གི་སྡེར་
གཏོགས་པའི་ཕྱིར། གསུམ་པ་རྟེན་གྱི་ཁྱད་པར་ཡོད་དེ། སོ་ཐར་གྱི་སྦོམ་པོ་
མཚན་ཉིད་པ་དེ་དགེ་སློང་ཕ་མ་ཁོ་ནའི་རྒྱུད་ལ་ཡོད། བཏགས་པ་བ་དེ་རབ་
བྱུང་སྡེ་ལྔ་ཐམས་ཅད་ཀྱི་རྒྱུད་ལ་ཡོད་པའི་ཕྱིར། བཞི་པ་ནི། སྦོམ་པོ་ཞེས་
བརྗོད་པའི་རྒྱུ་མཚན་ཡོད་དེ། ཉེས་པ་ཆེ་བ་ལ་སྦོམ་པོའི་མིང་གིས་བཏགས་པ་
ཡིན་པའི་ཕྱིར། ངག་དོན་ནི། ལྟུང་བ་ཐམས་ཅད་ཀྱི་སྦྱོར་བ་ལ་ཉེས་བྱས་ཙམ་
ཞིག་སྐྱེད་པས་མ་ཁྱབ་སྟེ། ཕམ་ལྷག་གི་སྦྱོར་བ་ལ་སྦོམ་པོ་སྐྱེད་པའི་ཕྱིར། རྒྱ་
འདུལ་བ་འཛིན་པ་ན་རེ། སྦོམ་པོ་ལ་སྦྱོར་བའི་སྦོམ་པོ་དང༌། དངོས་གཞིའི་
，23
，



པཎ་ཆེན་བདེ་ལེགས་ཉི་མས་མཛད།
སྦོམ་པོ་གཉིས་སུ་གྲངས་ངེས། ཞེས་གསུངས། དེ་ལ་ཕྱིས་ཀྱི་འདུལ་བ་འཛིན་པ་
ཁ་ཅིག །འདུན་པ་ལོག་པའི་སྦོམ་པོ་དེ་སྦོམ་པོ་མ་ཡིན་པར་ཐལ། དམ་བཅའ་
འཐད་པ་གང་ཞིག །དེ་དངོས་གཞིའི་སྦོམ་པོ་མ་ཡིན་པའི་ཕྱིར་ཏེ། དེ་ལྟུང་བ་
དངོས་གཞི་ལ་མི་སྦྱོར་བའི་ཕྱིར། ཞེས་གསུངས། དེ་ལ་ནེལ་པ་པཎྜི་ཏ་ན་རེ།
དེ་ལྟུང་བ་དངོས་གཞི་ལ་མི་སྦྱོར་ཀྱང་སྦྱོར་བ་དངོས་གཞི་ཡིན་པས་སྦྱོར་བའི་་
སྦོམ་པོར་འཐད་དོ། །ཞེས་གསུངས། ཤ་མི་ན་རེ། སྦོམ་པོ་དེ་ལ་་སྦྱོར་བའི་སྦོམ་
པོ། སྦྱོར་བའི་རྣམ་པའི་སྦོམ་པོ། དངོས་གཞིའི་སྦོམ་པོ་གསུམ་དུ་གྲངས་ངེས་ལ།
སྦྱོར་བའི་སྦོམ་པོ་ནི། བཅས་ལྡན་དགེ་སློང་གིས་ཕམ་པ་སྐྱེད་ངེས་ཀྱི་རྫས་ལ་
ནོམ་ཉུག་བྱེད་པའི་གནས་སྐབས་ཀྱི་སྦོམ་པོ་ལྟ་བུ། སྦྱོར་བའི་རྣམ་པའི་སྦོམ་པོ་
ནི། དེའི་གནས་སྐབས་ཀྱི་འདུན་པ་ལོག་པའི་སྦོམ་པོ་ལྟ་བུ། དངོས་གཞིའི་སྡོམ་
པོ་ནི། རྨའི་སྒོ་གསུམ་པོ་གང་རུང་ཉམས་པར་ལོག་པར་སྤྱད་པ་ལས་བྱུང་བའི་
སྦོམ་པོ་ལྟ་བུ། ཞེས་གསུངས། རྒྱ་འདུལ་འཛིན་ན་རེ། སྦོམ་པོ་དེ་ལ་སྦྱོར་བའི་
སྦོམ་པོ། སྦྱོར་བའི་རྣམ་པའི་སྦོམ་པོ། དངོས་གཞིའི་སྦོམ་པོ། དངོས་གཞིའི་
རྣམ་པའི་སྦོམ་པོ་དང་བཞིར་གྲངས་ངེས་ལ། དང་པོ་ནི། ཕམ་ལྷག་གི་སྦྱོར་
ལྟུང་ལྟ་བུ། གཉིས་པ་ནི། གཞན་གྱི་རྫས་ལ་བསྲི་བ་མེད་པར་ལོངས་སྤྱད་པ་
( ༡ ༢ བ）ལས་བྱུང་བའི་སྦོམ་པོ་ལྟ་བུ། གསུམ་པ་ནི། བཅས་ལྡན་དགེ་སློང་གིས་
མིའི་རྫས་རིན་ཐང་ཚང་བ་བརྐུས་ཤིང་ཐོབ་བློ་སྐྱེས་པ་ལས་བྱུང་བའི་སྦོམ་པོ་་
ལྟ་བུ། བཞི་པ་ནི། བཅས་ལྡན་དགེ་སློང་གིས་མིའི་རྫས་རིན་ཐང་ཚང་བ་
གཞན་དོན་དུ་བརྐུས་ཤིང་ཐོབ་བློ་སྐྱེས་པ་ལས་བྱུང་བའི་སྦོམ་པོ་ལྟ་བུ། ཞེས་
གསུངས། ཆོས་རྗེ་དམར་སྟོན་ན་རེ། སྒྲ་ཡངས་པའི་དབང་དུ་བྱས་ན། སྦོམ་པོ་
ལ་སྦྱོར་སྦོམ་གྱིས་ཁྱབ། དོག་པའི་དབང་དུ་བྱས་ན་སྦོམ་པོ་ལ་སྦྱོར་བའི་སྦོམ་
པོ་དང་སྦྱོར་བའི་རྣམ་པའི་སྦོམ་པོ་གཉིས་སུ་གྲངས་ངེས་ཞེས་གསུང་། ལུགས་
དང་པོ་མི་འཐད་དེ། ཤེས་བྱ་ཆོས་ཅན། བཅས་ལྡན་དགེ་སློང གིས་ཡི་དྭགས་
• 2 40 ，



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད་ཀྱི་སྤྱད་ཆ། །
ཀྱི་འགྲོ་བ་བསད་པ་ལས་བྱུང་བའི་སྦོམ་པོ་དེ་དངོས་གཞིའི་སྦོམ་པོ་ཡིན་པར་
ཐལ། སྦོམ་པོ་ལ་སྦྱོར་བའི་སྦོམ་པོ་དང་དངོས་གཞིའི་སྦོམ་པོ་གཉིས་སུ་གྲངས་
ངེས་པ་གང་ཞིག །དེ་སྦྱོར་བའི་སྦོམ་པོ་མ་ཡིན་པའི་ཕྱིར། དང་པོ་དངོས། ཕྱི་
མ་མ་གྲུབ་ན། དེ་ཆོས་ཅན། སྦྱོར་བའི་སྦོམ་པོ་མ་ཡིན་པར་ཐལ། མཐར་ཐུག་
གི་སྦོམ་པོ་ཡིན་པའི་ཕྱིར་ཏེ། སྦོམ་པོ་གང་ཞིག །ལྟུང་བ་རང་ཉིད་ལ་ལྟོས་པའི་
མཐར་ཐུག་གྲུབ་པའི་ལྟུང་བ་ཡིན་པའི་ཕྱིར། རྩ་བར་འདོད་ན། བཅས་ལྡན་
དགེ་སློང་གིས་ཡི་དྭགས་ཀྱི་འགྲོ་བ་བསད་པ་ལ་སྲོག་གཅོད་ཀྱི་ཕམ་པ་དངོས་་
གཞི་སྐྱེད་པ་ཡོད་པར་ཐལ་ལོ། །ཤ་མིའི་བཞེད་པ་ཡང་མི་འཐད་དེ། ཤེས་བྱ་
ཆོས་ཅན། སྦྱོར་བའི་སྦོམ་པོ་ཡིན་ན། ལྟུང་བ་དངོས་གཞི་ལ་སྦྱོར་བས་ཁྱབ་
པར་ཐལ། བཅས་ལྡན་དགེ་སློང་གིས་ཕམ་པ་སྐྱེད་ངེས་ཀྱི་རྫས་ལ་ནོམ་ཉུག་
བྱེད་པའི་གནས་སྐབས་སུ་འདུན་པ་ལོག་པའི་སྦོམ་པོ་དེ་སྦྱོར་བའི་རྣམ་པའི་་་
སྦོམ་པོ་ཡིན་ཞིང་། སྦྱོར་བའི་སྦོམ་པོ་མ་ཡིན་པའི་ཁྱད་པར་འཐད་པའི་ཕྱིར།
འདོད་ན། སྐད་ཅིག་གཉིས་པར་སྲོག་དབང་འགག་པར་ངེས་པའི་དགེ་སློང་
གི་རྒྱུད་ཀྱི་སྦྱོར་བའི་སྦོམ་པོ་ཆོས་ཅན། དེར་ཐལ། དེའི་ཕྱིར། འདོད་མི་ནུས་ཏེ།
ཆོས་ཅན་དེའི་ཕྱིར། རྒྱ་འདུལ་འཛིན་པའི་བཞེད་པ་དེ་ཡང་མི་འཐད་དེ།
བཅས་ལྡན་དགེ་སློང་གིས་གཞན་གྱི་རྫས་ལས་བསྲི་བ་མེད་པར་ལོངས་སྤྱད་་་
པ་ལས་བྱུང་བའི་སྦོམ་པོ་ཆོས་ཅན། སྦྱོར་བའི་རྣམ་པའི་སྦོམ་པོ་མ་ཡིན་པར་
( ༡ ༣ ན） ཐལ། མཐར་ཐུག་གི་སྦོམ་པོ་ཡིན་པའི་ཕྱིར་ཏེ། སྦོམ་པོ་གང་ཞིག །ལྟུང་
བ་རང་ཉིད་ལ་ལྟོས་པའི་མཐར་ཐུག་གྲུབ་པའི་ལྟུང་བ་ཡིན་པའི་ཕྱིར། གཞན་
ཡང་། སྦོམ་པོ་ལ་བཞིར་འབྱེད་པ་མི་འཐད་པར་ཐལ། སྦོམ་པོ་དེ་ལ་སྦྱོར་བའི་
སྦོམ་པོ་དང་མཐར་ཐུག་གི་སྦོམ་པོ་གཉིས་སུ་གྲངས་ངེས་པའི་ཕྱིར་ཏེ། རང་
ཉིད་ལ་ལྟོས་པའི་མཐར་ཐུག་མ་གྲུབ་པའི་སྦོམ་པོ་དང༌། དེ་གྲུབ་པའི་སྦོམ་པོ་
གཉིས་སུ་གྲངས་ངེས་པའི་ཕྱིར། ཆོས་རྗེ་དམར་སྟོན་པའི་བཞེད་པ་དེ་ཡང་མི་
• 24】 .



པཎ་ཆེན་བདེ་ལེགས་ཉི་མས་མཛད། །
འཐད་དེ། བཅས་ལྡན་དགེ་སློང་གིས་ཡི་དྭགས་ཀྱི་འགྲོ་བ་བསད་པ་ལས་བྱུང་
བའི་སྦོམ་པོ་ཆོས་ཅན། སྦྱོར་བའི་སྦོམ་པོ་ཡིན་པར་ཐལ། སྦོམ་པོ་ཡིན་པའི་
ཕྱིར། ཁྱབ་པ་ཁས། འདོད་ན། བཅས་ལྡན་དགེ་སློང་གིས་མི་བསད་པ་ལ་རྟེན་
ནས་བྱུང་བའི་སྦོམ་པོ་དེ་སྦྱོར་བའི་ཕམ་པ་ཡིན་པར་ཐལ་ལོ། །ཁ་ཅིག །མཐར་
མ་ཐུག་པའི་སྦོམ་པོ་གང་ཞིག །ཕམ་ལྷག་ཅི་རིགས་པའི་དངོས་གཞི་ལ་སྦྱོར་བ་
དེ། སྦྱོར་བའི་སྦོམ་པོའི་མཚན་ཉིད། དེ་གང་ཞིག །དེ་ལ་མི་སྦྱོར་བ་དེ། སྦྱོར་
བའི་རྣམ་པའི་སྦོམ་པོའི་མཚན་ཉིད། མཐར་ཐུག་གི་སྦོམ་པོ་གང་ཞིག །གཞིའི་
ཡན་ལག་མ་ཚང་བ་དེ། དངོས་གཞིའི་སྦོམ་པོའི་མཚན་ཉིད། དེ་གང་ཞིག །
མཐར་ཐུག་གི་ཡན་ལག་ལ་སེལ་བ་ཞུགས་པ་དེ། དངོས་གཞིའི་རྣམ་པའི་སྡོམ་
པོའི་མཚན་ཉིད་དུ་སྨྲ་བ་ཡང་མི་འཐད་དེ། སྦྱོར་བའི་སྦོམ་པོ་ཡིན་ན། ལྟུང་བ་
དངོས་གཞི་ལ་སྦྱོར་བས་མ་ཁྱབ་པ་དང་། སྦོམ་པོ་ལ་བཞིར་འབྱེད་མི་རིགས་
པ་སོགས་སྔར་བཤད་པའི་རིགས་པས་ཁེགས་པའི་ཕྱིར། ཁ་ཅིཀ །སྦོམ་པོ་ལ་
བཞིར་འབྱེད་པ་མི་འཐད་དེ། སྦོམ་པོ་ལ་སྦྱོར་བའི་རྣམ་པའི་སྦོམ་པོ་དང༌།
དངོས་གཞིའི་རྣམ་པའི་སྦོམ་པོ་གཉིས་སུ་གྲངས་ངེས་པའི་ཕྱིར། ཟེར་ན། ཤེས་
བྱ་ཆོས་ཅན། སྦྱོར་བའི་སྦོམ་པོ་གཞི་མ་གྲུབ་པར་ཐལ། དམ་བཅའ་འཐད་
པའི་ཕྱིར། འདོད་མི་ནུས་ཏེ། ཕམ་ལྷག་གི་སྦྱོར་ལྟུང་སྦོམ་པོ་ཡིན་པའི་ཕྱིར། ཁ་
ཅིག །བཅས་ལྡན་དགེ་སློང་གིས་གསོད་སེམས་མེད་པར་མིའི་ལག་པ་བཅད་
པ་ལས་བྱུང་བའི་སྦོམ་པོ་དེ། སྦོམ་པོ་མཚན་ཉིད་པ་མ་ཡིན་ཏེ། དེ་ལྟུང་བ་རྣམ་
( ༡༣ བ)གཞག་གིས་ཀུན་ནས་མ་བསླངས་པའི་ཕྱིར། ཞེས་ཟེར་བ་མི་འཐད་དེ།
བཅས་ལྡན་དགེ་སློང་གིས་གསོད་སེམས་མེད་པར་མིའི་ལག་པ་བཅད་པ་ལ་་་་
བརྟེན་ནས་ཕ་རོལ་པོ་ཤི་བ་ལ་སྲོག་གཅོད་ཀྱི་ཕམ་པ་སྐྱེད་པ་ཞིག་ཡོད་པའི་་་
ཕྱིར། ཁོ་ན་རེ། སྦོམ་པོའི་མིང་རིགས་ཀྱི་སྒོ་ནས་ཕྱིར་བཅོས་པས་འདག་པའི་
ལྟུང་བ་དེ། སྦོམ་པོའི་མཚན་ཉིད་ཟེར་ན། དེ་ལ་ཁ་ཅིག །ཕམ་ལྷག་གི་སྦྱོར་
， 2 42 •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད་ཀྱི་སྨད་ཆ།
ལྟུང་ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར། འདོད་མི་ནུས་
ཏེ། ཕམ་ལྷག་གི་སྦྱོར་ལྟུང་དེ་ཕམ་ལྷག་གི་དངོས་གཞི་ཕྱིར་བཅོས་པས་འདག་
པར་བྱེད་དགོས་པའི་ཕྱིར། ཞེས་ཟེར། ལུགས་ཕྱི་མ་མི་འཐད་དེ། ཕམ་པའི་
སྦྱོར་སྦོམ་ཡིན་ན། ཕམ་པ་དངོས་གཞི་ལ་སྦྱོར་བས་ཁྱབ་པར་ཐལ། ཕམ་ལྷག་
གི་སྦྱོར་ལྟུང་དེ། ཕམ་ལྷག་གི་དངོས་གཞི་ཕྱིར་བཅོས་པས་འདག་པར་བྱེད་
དགོས་པའི་ཕྱིར། གཞན་ཡང་། ཕམ་ལྷག་གི་སྦྱོར་ལྟུང་མིང་རིགས་ཀྱི་སྒོ་ནས་
ཕྱིར་བཅོས་པས་འདག་པ་མི་སྲིད་པར་ཐལ། དེ་ཕམ་ལྷག་གི་དངོས་གཞི་ཕྱིར་
བཅོས་པས་འདག་པར་བྱེད་དགོས་པའི་ཕྱིར། འདོད་ན། མིང་རིགས་དང་
ལྡན་པར་བརྗོད་ན་ལྟུང་བ་ལས་ལྡང་ངོ་། །ཞེས་གསུངས་པ་མི་འཐད་པར་
ཐལ་ལོ། །ཁ་ཅིག །སྦོམ་པོ་མཚན་ཉིད་པ་དེ་དགེ་སློང་ཕ་མ་ཁོ་ནའི་རྒྱུད་ལ་
ཡོད་ཟེར་བ་མི་འཐད་དེ། བྱང་སེམས་ཀྱི་སྦོམ་པོ་རྒྱུད་ལྡན་གྱི་ཁྱིམ་པ་ཡོད་
པའི་ཕྱིར། །
ཏ༣ གཞན་གྱི་ལུས་སྲོག་ལ་གནོད་པ་སྲོག་གཅོད་ཀྱི་
ཕམ་པ་བཤད་པ།
༈ གསུམ་པ་གཞན་གྱི་ལུས་སྲོག་ལ་གནོད་པ་སྲོག་གཅོད་ཀྱི་ཕམ་པ་བཤད་
པ་ལ། ལུང་གི་བྱེ་བྲག་བཞི་ལས། རྣམ་འབྱེད་ཀྱི་སྐབས་ནས་འབྱུང་བ་ལ། བྱུང་
བ་དང་འབྲེལ་བའི་བསླབ་བྱ། ལྟུང་བའི་རྣམ་གཞག །བཅས་པ་དང་འབྲེལ་
བའི་བསླབ་བྱ་བཤད་པ་དང་གསུམ། དང་པོ་ལ་ནད་གཡོག་དང་འབྲེལ་བའི་
བསླབ་བྱ། རྫས་དང་འབྲེལ་བའི་བསླབ་བྱ། བྱ་བ་མ་ཡིན་པ་དང་འབྲེལ་བའི་
བསླབ་བྱའོ། །དང་པོ་ནི། ནད་པ་ལ་འཆི་བའི་སེམས་པ་དང་རྗེས་སུ་མཐུན་
པའི་ཉེ་བར་སྒྲུབ་པ་ཉེ་བར་བསྒྲུབ་པར་མི་བྱའོ། །མི་ཤེས་པ་ལ་འཆི་བའི་དགྲ་
བོ་མ་སྨྲས་པར་དེ་དེའི་ནད་གཡོག་ཏུ་མི་བཞག་གོ །ཞེས་པ་ནས། རྗེས་སུ་ཡི་
， 243



པཎ་ཆེན་བདེ་ལེགས་ཉི་མས་མཛད།
རང་བར་མི་བྱའོ། །ཞེས་པའི་བར་གསུངས། འདིའི་དོན་ནི། ནད་( ༡༤ན）པ་
འཆི་བའི་སེམས་པ་རྗེས་སུ་མཐུན་པའི་ཉེ་བར་སྒྲུབ་པ་བསྒྲུབ་པར་མི་བྱ་སྟེ།
དེ་ལྟར་བྱར་མི་རུང་བའི་ཕྱིར། གཉིས་པ་ལྟུང་བའི་རྣམ་གང་དག་ལ། མདོར་
བསྟན་པ། རྒྱས་པར་བཤད་པ་གཉིས། དང་པོ་ནི། སྲོག་བཅད་ནའོ། །དེ་ལྟར་
བསམས་པས་སོ། །མིར་གྱུར་པའི་འོ། །དེ་ལྟར་འདུ་ཤེས་པས་སོ། །གང་ཡང་
རུང་བས་སོ། །ཞེས་པས་འཆད། འདིའི་སྐབས་སུ་སྲོག་གཅོད་ཀྱི་ཕམ་པའི་རྣམ་
གཞག་ལ་གླེང་གཞི། དགག་བྱ། ངོ་བོ། ཡན་ལག་གི་རྩི་བ་རྣམ་པར་བཞག་པའོ།།
དང་པོ་ཡོད་དེ། ཡུལ་སྤོང་བྱེད་ཀྱི་ཆུ་ཀླུང་ཡིད་འོང་ལྡན་གྱི་འགྲམ་དུ་དགེ་
སློང་རབ་ཏུ་མང་པོས་གཅིག་གིས་གཅིག་བསད་པ་ལ་བརྟེན་ནས་བཅོམ་ལྡན་
འདས་ཀྱིས་ལྟུང་བར་བཅས་པའི་ཕྱིར། དེའི་དུས་ཀྱི་རི་དྭགས་མདོག །དགེ་
སློང་སྦེད་བྱེད་དེ་བསླབ་པ་འཆའ་བའི་རྟེན་མ་ཡིན་ཏེ། དེ་ཁྱིམ་པ་ཡིན་པའི་
ཕྱིར་ཏེ། རྣམ་འབྱེད་འགྲེལ་པ་ལས། དགེ་སློང་སྦེད་བྱེད་ཅེས་གསུངས་པ་ནི་
ཁྱིམ་པ་ཞིག་གི་མིང་སྟེ། ཞེས་གསུངས་པའི་ཕྱིར། གཉིས་པ་ད་གག་བྱ་ཡོད་དེ།
གཞན་གྱི་ལུས་སྲོག་ལ་གནོད་པ་སོགས་ཀྱི་དགག་བྱ་ཡོད་པའི་ཕྱིར། གསུམ་པ་
ངོ་བོ་བཞག་ཏུ་ཡོད་དེ། བཅས་ལྡན་དགེ་སློང་གིས་རང་དུ་ང་རྒྱུད་ཐ་དད་
པའི་མིའམ་མིར་ཆགས་པ་གང་རུང་གསོད་སེམས་ཀྱིས་ཀུན་ནས་བསླངས་ཏེ་་
བསད་པ་ལས་བྱུང་བའི་དངོས་གཞི་ཡོངས་སུ་རྫོགས་པའི་ལྟུང་བ་དེ། སྲོག་
གཅོད་ཀྱི་ཕམ་པ་ཡིན་པའི་ཕྱིར། བཞི་པ་ཡན་ལག་གི་རྩི་བ་རྣམ་པར་བཞག་
པ་ལ། གཞི། བསམ་པ། སྦྱོར་བ། མཐར་ཐུག་གི་ཡན་ལག་གོ །དང་པོ་ནི། སྲོག་
གཅོད་ཀྱི་ཕམ་པ་སྐྱེད་པའི་གཞི་ལ། མིའམ་མིར་ཆགས་གང་རུང་ཞིག་དགོས་
ཏེ། བཅས་ལྡན་དགེ་སློང་གིས་མི་མ་ཡིན་པ་བསད་པ་ལ་སྦོམ་པོ། དུད་འགྲོ་
བསད་པ་ལ་ལྟུང་བྱེད། རང་ཉིད་བསད་པ་ལ་སྦོམ་པོ་སྐྱེད་པའི་ཕྱིར། མིའམ་
མིར་ཆགས་པའི་ཁྱད་པར་གང་ཞེ་ན། མེར་མེར་པོ། ནུར་ནུར་པོ། ལྟར་ལྟར་པོ།
， 244 •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད་ཀྱི་སྨད་ཆ།
འཁྲང་འགྱུར་བཞི་ནི་མིར་ཆགས་པ་དང་། རྐང་ལག་འགྱུས་པ། བྱིས་པ།
གཞོན་ནུ། དར་ལ་བབས་པ། དར་ཡོལ་བ། རྒན་པོ་རྣམས་ནི་( ༡༤བ) མིའི་
གནས་སྐབས་སོ། །དེ་ཡང་གནས་སྐབས་དང་པོ་ལྔ་ལ། མངལ་སྐྱེས་ཀྱི་གནས་
སྐབས་ཞེས་བྱ་ལ། བཙས་པ་ནས་སྨྲ་ཤེས་པའི་བར་བྱིས་པ་དང༌། དེ་ནས་
འཁྲིག་པ་བརྟེན་པའི་བར་གཞོན་ནུ་དང་། དེ་ནས་ལོ་སུམ་ཅུའི་བར་དར་ལ་
བབས་པ། དེ་ནས་ལྔ་བཅུའི་བར་དར་ཡོལ་བ། དེ་ཕན་ཆད་རྒན་པོའོ། །གཉིས་
པ་བསམ་པ་ལ་གཉིས་ལས། འདུ་ཤེས་ནི་ཡིད་གཉིས་ཚུན་ཆད་ཀྱིས་མ་འཁྲུལ་
བ་དེ། རང་གི་གཞིའི་རྣམ་པ་མ་དོར་བར་འཛིན་པའི་ཤེས་པའོ། །ཀུན་སློང་ནི།
སྦྱོར་བ་བརྩམས་ནས་མཐར་ཐུག་མ་ཤི་བའི་བར་གསོད་པར་འདོད་པ་རྒྱུན་་་་་
མ་ཆད་པའོ། །སྦྱོར་བ་ནི། རང་ངམ་བསྐོས་པས་མཚོན་བསྣུན་པ་སོགས་སོ། །
མཐར་ཐུག་ནི། སྦྱོར་བ་དེའི་རྐྱེན་གྱིས་རང་ཉིད་ཀྱི་སྔ་རོལ་ཏུ་གསད་བྱའི་སྲོག་
དབང་འགགས་པའོ། །དེ་སྐད་དུ་ཡང་མཛོད་ལས། སྔ་དང་མཉམ་དུ་ཤི་བ་ལ། །
དངོས་མེད་ལུས་གཞན་སྐྱེས་ཕྱིར་རོ། །ཞེས་དང་། སྲོག་གཅོད་པ་ནི་སྲོག་གི་
དབང་པོ་མ་འོངས་པའི་སྐད་ཅིག་མ་སྐྱེད་པའི་གེགས་བྱེད་པ་སྟེ། ཊཱིཀྐ་ལས།
སྲོག་གི་སྐད་ཅིག་མ་འོངས་པ་རྣམས་བཅད་པ། སྐྱེ་བ་འགག་པའི་བྱ་བ་གསོད་
པ་ཞེས་བྱ་བ་དེ་བྱས་ན་ཕམ་པར་འགྱུར་རོ། །ཞེས་གསུངས་པའི་ཕྱིར། ངག་
དོན་ནི། སྲོག་གཅོད་ཀྱི་ཕམ་པ་སྐྱེད་ཚུལ་ཡོད་དེ། བཅས་ལྡན་དགེ་སློང་གིས་
རང་ལས་ཤེས་རྒྱུད་ཐ་དད་པའི་མི་ལ་དེར་འདུ་ཤེས་ནས་གསོད་སེམས་ཀྱིས་་་
ཀུན་ནས་བསླངས་ཏེ། རང་ངམ་བསྐོས་པས་བསད་ན་སྲོག་གཅོད་ཀྱི་ཕམ་པ་
སྐྱེད་པའི་ཕྱིར། །
•245，



པཎ་ཆེན་བདེ་ལེགས་ཉི་མས་མཛད།
ཏ༤ རང་གཞན་གཉིས་ཀའི་དོན་སྒྲུབ་པ་ལ་གནོད་པ་
རྫུན་སྨྲ་བའི་ཕམ་པ་བཤད་པ།
༈ བཞི་པ་རང་གཞན་གཉིས་ཀའི་དོན་སྒྲུབ་པ་ལ་གནོད་པ་་རྫུན་སྨྲ་བའི་་་
ཕམ་པ་བཤད་པ་ལ་གསུམ། རྣམ་འབྱེད་ཀྱི་སྐབས་ནས་འབྱུང་བ་ལ། ལྟུང་བའི་
རྣམ་གཞག །བསླབ་བྱ་གཉིས་ལས། དང་པོ་ལ། མདོར་བསྟན་་པ། རྒྱས་པར་
བཤད་པ་གཉིས། དང་པོ་ནི། འདུ་ཤེས་བསྒྱུར་ཏེ་བདག་ཉིད མིའི་ཆོས་བླ་མ་
དང་ལྡན་པ་ཉིད་དུ་སྨྲས་ནའོ། །ཞེས་པས་འཆད། སྐབས་འདིར་རྫུན་སྨྲ་བའི་
ཕམ་པ་བཤད་པ་ལ། གླེང་གཞི། དགག་བྱ། ངོ་བོ། ཡན་ལག་གི་རྩི་ཚུལ་་རྣམ་
པར་བཞག་པའོ། །དང་པོ་ཡོད་དེ། ཡུལ་ཡངས་པ་ཅན་དུ་ཉ་པ་ལས་རབ་
( ༡ ༥ ན） ཏུ་བྱུང་བའི་དགེ་སློང་ལྔ་བརྒྱས་ཉོན་མོངས་པས་རྙེད་པ་འདོད་པས་་་
ཀུན་ནས་བསླངས་ཏེ། མིའི་ཆོས་བླ་མ་མ་ཐོབ་བཞིན་དུ་ཐོབ་པར་སྨྲས་པ་ལ་
བརྟེན་ནས། བཅོམ་ལྡན་འདས་ཀྱིས་ལྟུང་བ་ཕམ་པར་བཅས་པའི་ཕྱིར།
གཉིས་པ་དགག་བྱ་ཡོད་དེ། ཚེ་རབས་ཕྱི་མར་རྣམ་སྨིན་གྱི་འབྲས་བུ་ལ་ངན་
སོང་དུ་སྐྱེ་བ་དང༌། རྒྱུ་མཐུན་གྱི་འབྲས་བུ་ལ་རྫུན་སྨྲ་བ་ལ་དང་།འ་ཞིང་གཞན་
གྱིས་སྐུར་བ་མང་བར་འགྱུར་བ་དང་། བདག་པོའི་འབྲས་བུ་ལ། ཡུལ་ཁ་
འཚུབ་ཅན་དང་། དྲི་ང་བར་སྐྱེ་བ་སོགས་ཀྱི་དགག་བྱ་ཡོད་པའི་ཕྱིར། གསུམ་
པ་ངོ་བོ་ཡོད་དེ། བཅས་ལྡན་དགེ་སློང་གི་འདུ་ཤེས་བསྒྱུར་ཏེ། མིའི་ཆོས་བླ་
མ་མ་ཐོབ་བཞིན་དུ་ཐོབ་ཅེས་སྨྲས་པས་ཕ་རོལ་པོས་དོན་གོ་བ་ལས་བྱུང་བའི་
ལྟུང་བ་དངོས་གཞི་དེ། རྫུན་སྨྲ་བའི་ཕམ་པ་ཡིན་པའི་ཕྱིར། བཞི་པ་ཡན་ལག་
གི་རྩི་བ་རྣམ་པར་བཞག་པ་ལ། གཞི། བསམ་པ། སྦྱོར་བ། མཐར་ཐུག་གི་ཡན་
ལག་གོ །དང་པོ་ལ། གང་ལ་སྨྲ་བའི་ཡུལ་ནི། མི་ཡིན་པ། སྨྲ་ཤེས་པ། དོན་གོ་བ།
ཤེས་པ་རང་བཞིན་དུ་གནས་པ། མ་ནིང་དང་མཚན་གཉིས་པ་མ་ཡིན་པ་སྟེ་
， 2 46 •



(༡༥
འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད་ཀྱི་སྨད་ཆ།
ཐ་སྙད་ལྔ་དང་ལྡན་པའོ། །གང་གིས་སྨྲ་བའི་ངག་ནི། ངག་མཚན་ཉིད་པ་ཡིན་
པ། རང་གི་ཡིན་པ། བདག་ཉིད་དང་འབྲེལ་བ། མ་ནོར་བར་སྨྲ་བ། མངོན་
སུམ་དུ་སྨྲ་བ། གསལ་པོར་སྨྲ་བ་སྟེ་མཚན་ཉིད་དྲུག་དང་ལྡན་པའོ། །གང་སྨྲ་
བའི་དངོས་པོ་ནི། མིའི་ཆོས་བླ་མ་སྟེ་བསམ་གཏན་དང་པོའི་ཉེར་བསྡོགས་
ཀྱིས་བསྡུས་པའི་ཡོན་ཏན་ནོ། །དེ་ཡང་སྒྲིབ་པ་ལྔ་པོ་ནི་མི་རྣམས་ཀྱི་ཆོས་ཡིན་
ལ། དེ་སྤངས་པ་ནི་བླ་མའི་དོན་ནོ། །སྒྲིབ་པ་ལྔ་ཡང་ཡོད་དེ། འདོད་པ་ལ་
འདུན་པ་དང༌། གནོད་སེམས། གཉིད་རྨུགས། རྒོད་འགྱོད། ཐེ་ཚོམ་ཉོན་
མོངས་ཅན་རྣམས་སུ་ཡོད་པའི་ཕྱིར། སྨྲ་ཚུལ་ལ་གསུམ་ལས། ངོ་བོའི་སྒོ་ནས་
སྨྲ་བ་ནི་ལྷ་རྣམས་དང༌། ཀླུ་རྣམས་དང༌། གནོད་སྦྱིན་རྣམས་དང་། དྲི་ཟ་
རྣམས་དང༌། མིའམ་ཅི་དང་། ལྟོ་འཕྱེ་ཆེན་པོ་རྣམས་དང༌། ཡི་དྭགས་དང་། ཤ་
ཟ་དང༌། གྲུལ་བུམ་དང་། སྲུལ་པོ་རྣམས་དང་། ( ༡༥ བ） ལུས་སྲུལ་པོ་རྣམས་
མཐོང་ངོ༌། །དེ་དག་དང་གཏམ་འདྲེའོ། །ཕེབས་པར་སྨྲས་སོ། །ཞེས་སོགས་
སྨྲས་པའོ། །འབྲས་བུའི་སྒོ་ནས་སྨྲ་བ་ནི། མི་རྟག་པ་ལ་སོགས་པའི་འདུ་ཤེས་ཉི་
ཤུ་དང་། བསམ་གཏན་བཞི་དང་། གཟུགས་མེད་བཞི་དང་། དེ་དག་གི་ཉེར་
བསྡོགས་བརྒྱད་དང་། ཚད་མེད་པ་བཞི་དང་། སྤྱན་དང་མངོན་ཤེས་ལ་སོགས་
པ་ཐོབ་བོ་ཞེས་སྨྲས་པའོ། །མི་རྟག་པ་ལ་སོགས་པའི་འདུ་ཤེས་ཉི་ཤུ་ཡོད་དེ།
མི་རྟག་པ་ལ་སོགས་པའི་འདུ་ཤེས་བཅུ་དང་། མི་སྡུག་པ་ལ་སོགས་པའི་འདུ་
ཤེས་བཅུ་ཡོད་པའི་ཕྱིར། དང་པོ་གྲུབ་སྟེ། འདུས་བྱས་ཐམས་ཅད་ལ་མི་རྟག་
པའི་འདུ་ཤེས། མི་རྟག་པ་ལ་སྡུག་བསྔལ་གྱི་འདུ་ཤེས། སྡུག་བསྔལ་བ་ལ་
བདག་མེད་པའི་འདུ་ཤེས། ཟས་ལ་མི་མཐུན་པའི་འདུ་ཤེས། འཇིག་རྟེན་
ཐམས་ཅད་ལ་མངོན་པར་མི་དགའ་བའི་འདུ་ཤེས། ཉེས་དམིགས་ཀྱི་འདུ་
ཤེས། སྤོང་བའི་འདུ་ཤེས། འགོག་པའི་འདུ་ཤེས། འདོད་ཆགས་དང་བྲལ་བའི་
འདུ་ཤེས། འཆི་བའི་འདུ་ཤེས་རྣམས་སུ་ཡོད་པའི་ཕྱིར། མི་སྡུག་པ་ལ་སོགས་
· 247 .



པཎ་ཆེན་བདེ་ལེགས་ཉི་མས་མཛད།
པའི་འདུ་ཤེས་བཅུ་ཡོད་དེ། མི་སྡུག་པའི་འདུ་ཤེས། རྣམ་པར་སྔོས་པའི་འདུ་
ཤེས། རྣམ་པར་ནག་པའི་འདུ་ཤེས། རྣམ་པར་དམར་བའི་འདུ་ཤེས། རྣམ་
པར་བམ་པའི་འདུ་ཤེས། རྣམ་པར་མཐོར་བའི་འདུ་ཤེས། རྣམ་པར་ཟོས་པའི་
འདུ་ཤེས། རྣམ་པར་འབུས་ཞིག་པའི་འདུ་ཤེས། རུས་གོང་གི་འདུ་ཤེས།
མཉམ་པ་ཉིད་དུ་སོ་སོར་རྟོགས་པའི་འདུ་ཤེས་རྣམས་སུ་ཡོད་པའི་ཕྱིར། ལྡན་
པའི་སྒོ་ནས་སྨྲ་བ་ནི། གང་དུར་ཁྲོད་ཆེན་པོ་བསིལ་བའི་ཚལ་དུ་མཚན་མོ་
ཞག་གཅིག་གནས་པ་ལ། མི་མ་ཡིན་གྱི་གནོད་པ་མ་བྱུང་བ་དེ་ནི་དགྲ་བཅོམ་
པར་ངེས་ལ། ཁོ་བོས་ཀྱང་དུར་ཁྲོད་ཆེན་པོ་བསིལ་བའི་ཚལ་དུ་མཚན་མོ་ཞག་
གཅིག་ཉལ་བ་ལ་མི་མ་ཡིན་གྱི་གནོད་པ་མ་བྱུང༌། ཞེས་པ་ལྟ་བུ་དང༌། ཡང་
ཁྱིམ་བདག་ཆེ་གེ་མོའི་ནང་དུ་སྟན་ཁྲ་བོ་ལ་དབང་བ་དེ་ནི་དགྲ་བཅོམ་པར་་་་་
ངེས་ལ། ཁོ་བོས་ཀྱང་ཁྱིམ་བདག་ཆེ་གེ་མོའི་ནང་དུ་སྟན་ཁྲ་བོ་ལ་དབང་བར་
བྱས་སོ། །ཞེས་པ་ལྟ་བུའོ། །གཉིས་( ༡༦ན）པ་བསམ་པ་ལ་གཉིས་ལས། འདུ་
ཤེས་ནི། བདེན་པའི་འདུ་ཤེས་བསྒྱུར་ཏེ་རྫུན་པའི་འདུ་ཤེས་ཀྱིས་སྨྲ་འདོད་
པའོ། །ཀུན་སློང་ནི། མ་ཐོབ་བཞིན་དུ་ཐོབ་པར་སྨྲ་འདོད་རྒྱུན་མི་ཆད་པའོ། །
སྦྱོར་བ་ནི། ངག་མཚན་ཉིད་དྲུག་ལྡན་གྱིས་སྨྲ་བར་རྩོམ་པའོ། །མཐར་ཐུག་ནི།
ཕ་རོལ་པོས་དོན་གོ་བའོ། །ངག་དོན་ནི། རྫུན་སྨྲ་བའི་ཕམ་པ་སྐྱེད་ཚུལ་
ཡོད་དེ། བཅས་ལྡན་དགེ་སློང་གིས་འདུ་ཤེས་བསྒྱུར་ཏེ་མིའི་ཆོས་བླ་མ་མ་ཐོབ་
བཞིན་དུ་ཐོབ་པར་སྨྲས་པས་ཕ་རོལ་པོས་དོན་གོ་བ་ལས་རྫུན་སྨྲ་བའི་ཕམ་པ་
སྐྱེད་པའི་ཕྱིར། །
，248 •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད་ཀྱི་སྨད་ཆ།
ཉ༢ གསོ་བ་དགེ་འདུན་ལ་རག་ལས་པ་དགེ་འདུན་
ལྷག་མའི་སྡེ་བཤད་པ།
༈ གཉིས་པ་གསོ་བ་དགེ་འདུན་ལ་རག་ལས་པ་དགེ་འདུན་ལྷག་མའི་སྡེ་་་
བཤད་པ་ལ། དངོས་པོ་ལས་གྱུར་པ། བསྒོ་བ་ལས་གྱུར་པ་གཉིས་ལས། དང་པོ་
ལ། ཆགས་པས་ཀུན་ནས་བསླངས་པ་དང་། གནོད་པས་ཀུན་ནས་བསླངས་པ་
གཉིས་ལས། དང་པོ་ལ། སེམས་ཅན་ལ་ཆགས་པས་ཀུན་ནས་བསླངས་པ་དང༌།
ཕྱི་རོལ་ལ་ཆགས་པས་ཀུན་ནས་བསླངས་པ་གཉིས། དང་པོ་ལ། ལུས་ཀྱི་རེག་
པའི་བདེ་བ་ལ་ཆགས་པ་དང་། སྨྲ་བའི་བདེ་བ་ལ་ཆགས་པ་གཉིས། དང་པོ་ལ།
རང་གི་ལུས་ཀྱི་རེག་པའི་བདེ་བ་ལ་ཆགས་པ་དང༌། གཞན་གྱི་ལུས་ཀྱི་རེག་
པའི་བདེ་བ་ལ་ཆགས་པ་གཉིས། དང་པོ་ལ། ཐུན་མོང་བའི་མཚན་ཉིད་དང་།
ལྟུང་བའི་རྣམ་བཞག་གཉིས། དང་པོ་འཆད་པ་ལ། རྨི་ལམ་ནི་མེད་པ་དང་
འདྲའོ། །དེའི་འབྲས་བུ་ནི་མ་བྱས་པ་ཉིད་དོ། །ཕྱུང་ནའོ། །དེར་འདུན་པས་སོ། །
རང་གི་ཁུ་བའོ། །ཞེས་སོགས་ཀྱིས་སྐབས་འདིར་དགེ་འདུན་ལྷག་མའི་རྣམ་
གཞག་བཤད་པ་ལ། དབྱེ་བ། ཕྱེ་བ་སོ་སོའི་དོན་བཤད་པའོ། །དང་པོ་ལ། དགེ་
འདུན་ལྷག་མ་དེ་ལ་བཅུ་གསུམ་ཡོད་དེ། ལུང་གི་བར་སྡོམ་ལས། ཁུ་བ་འཛིན་
དང་འཁྲིག་ཚིག་བསྙེན་བཀུར་སྨྱན། ཁང་པ་ཁང་ཆེན་དང་ནི་གཞི་མེད་དང་།
བག་ཙམ་དགེ་འདུན་དབྱེན་དང་དེ་རྗེས་ཕྱོགས། །ཁྱིམ་སུན་འབྱིན་དང་
བཀའ་བློ་མི་བདེ་བའོ། །ཞེས་གསུངས་པ་ལྟར་བཅུ་གསུམ་ཡོད་པའི་ཕྱིར། །
༈ གཉིས་པ་ལ། བཅུ་གསུམ་ཡོད་པའི་དང་པོ་ཁུ་བ་འབྱིན་པའི་དགེ་
འདུན་ལྷག་མ་( ༡༦བ)བཤད་པ་ལ། གླེང་གཞི། དགག་བྱ། ངོ་བོ། ཡན་ལག་གི་
རྩི་བ་རྣམ་པར་གཞག་པ་དང་བཞི། དང་པོ་ནི། ཡུལ་མཉན་ཡོད་དུ་དགེ་སློང་
འཆར་གས་ཉོན་མོངས་པ་འདོད་ཆགས་ཀྱིས་ཀུན་ནས་བསླངས་ཏེ་རང་གི་་་་
， 249 •



པཎ་ཆེན་བདེ་ལེགས་ཉི་མས་མཛད།
ལུས་ཀྱི་ཁུ་བ་ཕྱུང་བ་ལ་བརྟེན་ནས། བཅོམ་ལྡན་འདས་ཀྱིས་ལྟུང་བ་ལྷག་མར་
བཅས་པའི་ཕྱིར། གཉིས་པ་དགག་བྱ་ཡོད་དེ། ས་དང་ལམ་ལ་སྒྲིབ་པ་དང་།
འཁྲིག་པའི་འདོད་ཆགས་འཕེལ་བར་འགྱུར་བ་དང་། ཕམ་པ་དང་པོ་ལ་རེག་
པར་འགྱུར་བ་སོགས་ཀྱི་དགག་བྱ་ཡོད་པའི་ཕྱིར། གསུམ་པ་ངོ་བོ་ཡོད་དེ།
བཅས་ལྡན་དགེ་སློང་གིས་ཆགས་སེམས་ཀྱིས་ཀུན་ནས་བསླངས་ཏེ། རང་གི་
ལུས་ཀྱི་ཁུ་བ་ཕྱུང་བས་ལུས་ཀྱི་བདེ་བ་བདག་གིར་བྱས་པ་ལས་བྱུང་བའི་ལྟུང་
བ་དངོས་གཞི་དེ། ཁུ་བ་འབྱིན་པའི་དགེ་འདུན་ལྷག་མའི་ལྟུང་བ་ཡིན་པའི་
ཕྱིར། བཞི་པ་ལ། གཞི་བསམ་པ། སྦྱོར་བ། མཐར་ཐུག་གི་ཡན་ལག་གོ །དང་པོ་
ལ། གང་དབྱུང་བའི་དངོས་པོ་དེ་ནི། རང་གི་ལུས་ཀྱི་ཁུ་བ་ཡིན་པ། དང་པོའི་
གནས་པའོ། །གཉིས་པ་བསམ་པ་ནི། ཆགས་སེམས་ཀྱིས་དབྱུང་འདོད་རྒྱུན་མི་
ཆད་པའོ། །གསུམ་པ་སྦྱོར་བ་ནི། དབྱུང་བར་རྩོམ་པའོ། །བཞི་པ་མཐར་ཐུག་
ནི། དབྱུང་བའི་བདེ་བ་བདག་གིར་བྱས་པའོ། ། །
༈ གཉིས་པ་རེག་པའི་དགེ་འདུན་ལྷག་མ་བཤད་པ་ལ། གླེང་་གཞི །དགག་
བྱ། ངོ་བོ། ཡན་ལག་གི་རྩི་བ་རྣམ་པར་བཞག་པ་དང་བཞི། དང་པོ་ནི། ཡུལ་
མཉན་ཡོད་དུ་དགེ་སློང་འཆར་གས་ཉོན་མོངས་པ་ཆགས་སེམས་ཀྱིས་ཀུན་་་་་
ནས་བསླངས་ཏེ། བུད་མེད་ཀྱི་ལུས་ལ་རེག་པ་ལ་བརྟེན་ནས། བཅོམ་ལྡན་
འདས་ཀྱིས་ལྟུང་བ་ལྷག་མར་བཅས་པ་ཡིན་པའི་ཕྱིར། གཉིས་པ་དགག་བྱ་
ཡོད་དེ། ས་དང་ལམ་ལ་སྒྲིབ་པ་དང་ཕམ་པ་དང་པོའི་རྒྱུར་འགྱུར་བ་སོགས་
ཀྱི་དགག་བྱ་ཡོད་པའི་ཕྱིར། གསུམ་པ་ངོ་བོ་ཡོད་དེ། བཅས་ལྡན་དགེ་སློང་
གིས་ཆགས་སེམས་ཀྱི་བུད་མེད་ཀྱི་ལུས་ལ་རེག་པའི་བདེ་བ་བདག་གིར་བྱས་་་
པ་ལས་བྱུང་བའི་ལྟུང་བ་དངོས་གཞི་དེ། རེག་པའི་དགེ་འདུན་ལྷག་མ་ཡིན་
པའི་ཕྱིར། བཞི་པ་ལ། བཞི་ལས། དང་པོ་ལ། གང་ལ་རེག་པའི་ཡུལ་ནི། བུད་
མེད་ཀྱི་མཚན་དོན་བྱེད་ནུས་པ་དང་ལྡན་པ། བསྟེན་དུ་རུང་བ་ལུས་ཐ་མལ་
· 250.



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད་ཀྱི་སྨད་ཆ།
དུ་གནས་པ། ཤེས་པ་རང་བཞིན་དུ་གནས་( ༡ ༧ན）པ། མ་ནིང་དང་མཚན་
གཉིས་པ་མ་ཡིན་པ། ལུས་དངོས་སམ་དེ་དང་འབྲེལ་བའི་སྐྲ་འམ། སྐུ་མདུད་
གང་ཡང་རུང་བའོ། །གཉིས་པ་བསམ་པ་ནི། ཆགས་སེམས་ཀྱིས་རེག་འདོད་
རྒྱུན་མི་ཆད་པའོ། །གསུམ་པ་སྦྱོར་བ་ནི། རེག་པར་རྩོམ་པའོ། །བཞི་པ་མཐར་
ཐུག་ནི། རེག་པའི་བདེ་བ་བདག་གིར་བྱས་པའོ། །ཁ་ཅིག །གང་ལ་རེག་པའི་
དགེ་འདུན་ལྷག་མ་སྐྱེད་པའི་ཡུལ་དེ་ལ་མི་ཡིན་པ་མི་དགོས་ཏེ། བཅས་ལྡན་
དགེ་སློང་གིས་ཆགས་སེམས་ཀྱིས་བུད་མེད་ཀྱི་རོ་ལ་རེག་པ་ལས་དགེ་འདུན་་་
ལྷག་མ་སྐྱེས་པའི་ཕྱིར་ཏེ། ལུང་བླ་མ་ལས། བུད་མེད་ཀྱི་རོ་དང་ལྷན་ཅིག་རེག་
པར་བྱས་ན་ཅིར་འགྱུར། དགེ་འདུན་ལྷག་མའོ། །ཞེས་གསུངས་པའི་ཕྱིར།
ཟེར་ན། ཤེས་བྱ་ཆོས་ཅན། བཅས་ལྡན་དགེ་སློང་གིས་ཆགས་སེམས་ཀྱིས་བུད་
མེད་ཀྱི་རོ་ལ་རེག་པ་ལ་དགེ་འདུན་ལྷག་མ་མི་སྐྱེད་པར་ཐལ། བཅས་ལྡན་
དགེ་སློང་གིས་ཆགས་སེམས་ཀྱིས་དེ་ལ་རེག་པ་ལ་སྦོམ་པོ་ཙམ་ཞིག་སྐྱེད་པའི་་
ཕྱིར། རྒྱ་ཆེར་འགྲེལ་ལས། བུད་མེད་ཀྱི་རོ་ལ་རེག་པ་ལ་ནི་སྦོམ་པོ་ལས་ན་སྨད་
པ་མེད་དོ། །ཞེས་གསུངས་པའི་ཕྱིར། དེས་ན་སྔར་གི་ལུང་དེས་ནི་སྦོམ་པོ་ལ་
དགེ་འདུན་ལྷག་མའི་མིང་གིས་བཏགས་ནས་བསྟན་པ་ཡིན་པའི་ཕྱིར་རོ། །
༈ གསུམ་པ་འཁྲིག་ཚིག་སྨྲ་བའི་དགེ་འདུན་ལྷག་མ་བཤད་པ་ལ། གླེང་
གཞི་སོགས་བཞི་ལས། དང་པོ་ཡོད་དེ། ཡུལ་མཉན་ཡོད་དུ་དགེ་སློང་འཆར་
གས་ཆགས་སེམས་ཀྱིས་ཀུན་ནས་བསླངས་ཏེ། བུད་མེད་ལ་འཁྲིག་ཚིག་སྨྲས་
པ་ལ་བརྟེན་ནས་བཅོམ་ལྡན་འདས་ཀྱིས་ལྟུང་བ་ལྷག་མར་བཅས་པའི་ཕྱིར།
གཉིས་པ་དགག་བྱ་ཡོད་དེ། སྔ་མ་ལྟར་ཡོད་པའི་ཕྱིར། གསུམ་པ་ངོ་བོ་ཡོད་དེ།
བཅས་ལྡན་དགེ་སློང་གིས་ཆགས་སེམས་ཀྱི་བུད་མེད་ལ་འཁྲིག་ཚིག་སྨྲས་པས། །
ཕ་རོལ་པོས་དོན་གོ་བ་ལས་བྱུང་བའི་ལྟུང་བ་དངོས་གཞི་དེ། འཁྲིག་ཚིག་སྨྲས་
པའི་དགེ་འདུན་ལྷག་མ་ཡིན་པའི་ཕྱིར། བཞི་པ་ལ་བཞི་ལས། གང་ལ་སྨྲ་བའི་
• 25，



པཎ་ཆེན་བདེ་ལེགས་ཉི་མས་མཛད།
ཡུལ་ནི། བུད་མེད་ཀྱི་མཚན་དོན་བྱེད་ནུས་པ་དང་ལྡན་པ། ལུས་ཐ་མལ་དུ་
གནས་པ། མ་ནིང་དང་མཚན་གཉིས་པ་མ་ཡིན་པའོ། །གང་སྨྲ་བའི་དངོས་པོ་
ནི། ཡུལ་དུས་དེར་འཁྲིག་( ༡༧བ) ཚིག་ཏུ་གྲགས་པའོ། །བསམ་པ་ནི་འཁྲིག་
ཚིག་སྨྲ་འདོད་རྒྱུན་མི་ཆད་པའོ། །སྦྱོར་བ་ནི། ངག་མཚན་ཉིད་དྲུག་ལྡན་གྱིས་
སྨྲ་བར་རྩོམ་པའོ། །མཐར་ཐུག་ནི་ཕ་རོལ་པོས་དོན་གོ་བའོ། །བཞི་པ་བསྙེན་
བཀུར་བསྔགས་པའི་དགེ་འདུན་ལྷག་མ་བཤད་པ་ལ། གླེང་གཞི་སོགས་བཞི་
ལས། དང་པོ་ཡོད་དེ། ཡུལ་མཉན་ཡོད་དུ་དགེ་སློང་འཆར་གས་ཉོན་མོངས་པ་
ཆགས་སེམས་ཀྱིས་ཀུན་ནས་བསླངས་ཏེ། བུད་མེད་ལ་འཁྲིག་པའི་བསྙེན་
བཀུར་བསྔགས་པ་ལ་བརྟེན་ནས། བཅོམ་ལྡན་འདས་ཀྱིས་ལྟུང་བ་ལྷག་མར་
བཅས་པ་ཡིན་པའི་ཕྱིར། དགག་བྱ་ནི་སྔར་ལྟར་རོ། །ངོ་བོ་ཡོད་་དེ། བཅས་
ལྡན་དགེ་སློང་གིས་བུད་མེད་ལ་འཁྲིག་པའི་བསྙེན་བཀུར་བསྔགས་པ་ཕ་རོལ་
པོས་དོན་གོ་བ་ལས་བྱུང་བའི་ལྟུང་བ་དངོས་གཞི་དེ། བསྙེན་བཀུར་བསྔགས་
པའི་དགེ་འདུན་ལྷག་མ་ཡིན་པའི་ཕྱིར། བཞི་པ་ལ་བཞི་ལས། དང་པོ་གང་ལ་
སྨྲ་བའི་གཞི་ནི་སྔ་མ་ལྟར་རོ། །སྨྲ་ཚུལ་ནི། སུ་ཁོ་བོ་ལྟ་བུའི་དགེ་སློང་ཚུལ་
ཁྲིམས་དང་ལྡན་པ་ལ་འཁྲིག་པའི་ཆོས་འདིས་བསྙེན་བཀུར་ན་བསྙེན་བཀུར་་་
རྣམས་ཀྱི་མཆོག་ཡིན་ནོ་ཞེས་པ་ལྟ་བུའོ། །གསུམ་པ་ནི། ཆགས་སེམས་ཀྱིས་
བསྔགས་འདོད་རྒྱུན་མ་ཆད་པའོ། །སྦྱོར་བ་ནི་སྨྲ་བར་རྩོམ་པའོ། །མཐར་ཐུག་
ནི་ཕ་རོལ་པོས་དོན་གོ་བའོ། །
༈ ལྔ་པ་སྨྱན་བྱེད་པའི་དགེ་འདུན་ལྷག་མ་བཤད་པ་ལ། གླེང་གཞི་སོགས་
བཞི་ལས། དང་པོ་ལ། བྱུང་ལ་མ་བཅས་པ། བྱུང་ལ་བཅས་པ་གཉིས། དང་པོ་
ནི། རི་དྭགས་འཛིན་གྱི་བུ་ནག་པོས། སྐྱེས་པ་དང་བུད་མེད་སྨན་་བྱས་པ་ལས་
གླེང་གཞི་བྱུང་ཡང་བཅས་པ་མ་མཛད་ལ། བྱུང་ལ་བཅས་པའི་གླེང་གཞི་ཡོད་
དེ། ཡུལ་མཉན་ཡོད་དུ་དགེ་སློང་འཆར་གས་ཉོན་མོངས་པ་འདོད་ཆགས་
• 252 •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད་ཀྱི་སྨད་ཆ།
ཀྱིས་ཀུན་ནས་བསླངས་ཏེ། སྐྱེས་པ་དང་བུད་མེད་སྨྱན་བྱས་པ་ལ་བརྟེན་ནས།
བཅོམ་ལྡན་འདས་ཀྱི་ལྟུང་བ་ལྷག་མར་བཅས་པ་ཡིན་པའི་ཕྱིར། དགག་བྱ་ནི་
སྔར་ལྟར་རོ། །ངོ་བོ་ཡོད་དེ། བཅས་ལྡན་དགེ་སློང་གིས་སྐྱེས་པ་དང་བུད་མེད་
གཉེན་བྱས་ཏེ་དེ་གཉིས་ཕྲད་པ་ལས་བྱུང་བའི་ལྟུང་བ་དངོས་གཞི་དེ། སྤྱན་
བྱེད་པའི་དགེ་འདུན་ལྷག་མ་ཡིན་པའི་ཕྱིར། བཞི་པ་ལ་བཞི་ལས། དང་པོ།
གང་ལ་སྨན་བྱེད་པའི་( ༡ ༨ན）གཞི་ནི། སྐྱེས་པ་དང་བུད་མེད་མཚན་དོན་བྱེད་
ནུས་པ་དང་ལྡན་པ། ལུས་ཐ་མལ་དུ་གནས་པ། ཤེས་པ་རང་བཞིན་དུ་གནས་
པ། མ་ནིང་དང་མཚན་གཉིས་པ་མ་ཡིན་པའོ། །གསུམ་པ་ནི། སྨྱན་བྱེད་འདོད་
རྒྱུན་མ་ཆད་པའོ། །སྦྱོར་བ་ནི། སྨྱན་བྱེད་པར་རྩོམ་པའོ། །མཐར་ཐུག་ནི། དེ་
གཉིས་ཀྱིས་འཁྲིག་པ་བསྟེན་པའོ། །
༈ དྲུག་པ་ཁང་པ་ཁང་ཆེན་གྱི་དགེ་འདུན་ལྷག་མ་བཤད་པ་ལ། ཁང་པའི་
དགེ་འདུན་ལྷག་མ་བཤད་པ་དང་། ཁང་ཆེན་གྱི་དགེ་འདུན་ལྷག་མ་བཤད་པ་
དང་། དེ་གཉིས་ཀྱི་ཁྱད་པར་བཤད་པའོ། །དང་པོ་ལ། གླེང་གཞི་སོགས་བཞི་
ལས། དང་པོ་གླེང་གཞི་ཡོད་དེ། ཡུལ་མཉན་ཡོད་དུ་དགེ་སློང་རབ་ཏུ་མང་
པོས་ཉོན་མོངས་པ་འདོད་པ་ཆེན་པོས་ཀུན་ནས་བསླངས་ཏེ། གཞི་མ་དག་
པར་མི་རིགས་པའི་ཁང་པ་ཚད་ལས་འདས་པ་བརྩིགས་པ་ལ་བརྟེན་ནས།
བཅོམ་ལྡན་འདས་ཀྱིས་ལྟུང་བ་ལྷག་མར་བཅས་པ་ཡིན་པའི་ཕྱིར། དགག་བྱ་
ཡོད་དེ། སྲོག་ཆགས་གཞན་ལ་གནོད་པར་འགྱུར་བ་དང་། གཞན་དང་རྩོད་པ་
རྒྱས་པར་འགྱུར་བ་དང་། དོན་དང་བྱ་བ་མང་པོར་འགྱུར་བ་སོགས་ཀྱི་དགག་
བྱ་ཡོད་པའི་ཕྱིར། ངོ་བོ་ཡོད་དེ། བཅས་ལྡན་དགེ་སློང་གིས་གཞི་མ་དག་པར་
ཚད་ལས་འདས་པའི་ཁང་པ་རང་དོན་དུ་བརྩིགས་པ་ལས་བྱུང་བའི་ལྟུང་བ་་་
དངོས་གཞི་དེ། ཁང་པའི་དགེ་འདུན་ལྷག་མ་ཡིན་པའི་ཕྱིར། བཞི་པ་ལ་བཞི་
ལས། གང་དུ་རྩིག་པའི་གནས་ནི་གཞན་གྱིས་བདག་ཏུ་བཟུང་བའི་ཆ་ནས་
• 253



པཎ་ཆེན་བདེ་ལེགས་ཉི་མས་མཛད།
རྩོད་པ་དང་བཅས་པ། གྲོག་སྦུར་སོགས་སྲོག་ཆགས་ཕྲ་མོ་རྒྱུ་བའི་ཆ་ནས་
གཞན་ལ་གནོད་པ་དང་བཅས་པ། ཁྲོན་པ་དང་འབབ་ཆུ་སོགས་རྒྱུ་བའི་ཆ་
ནས་རྩིག་ཏུ་མི་རུང་བའོ། །གང་རྩིག་པའི་དངོས་པོ་ནི། ཕལ་ཆེར་གཡོགས་
ཤིང་ཕལ་ཆེར་སྐོར་བ་སོགས་གནས་ཀྱི་ངོ་བོར་གྲུབ་པ། གཞན་གྱི་བྱེད་འཕྲོ་
སོགས་གཞིའི་སེལ་བར་གཏོགས་པ་མ་ཡིན་པ་ཚད་ལས་ལྷག་ང་འོ། །འོ་ན།
ཚད་ལས་ལྷག་པ་ཞེས་བཤད་ན། ཁང་པའི་ཚད་དེ་གང་ཞེ་ན། དེའི་ཚད་ཡོད་
དེ། སྲིད་དུ་ཁྲུ་བཅོ་བརྒྱད་ཞེང་དུ་ཁྲུ་ཕྱེད་དང་བཅུ་གཅིག་ཡོད་པ་དེ་ཁང་པ་
ཆེ་ཚད། སྤྱོད་ལམ་བཞི་ཤོང་བ་དེ་( ༡ ༨ བ) ཁང་པ་ཆུང་ཚད་ཡིན་པའི་ཕྱིར།
སྤྱོད་ལམ་བཞི་ཤོང་བའི་དོན་ཡང་ཡོད་དེ། འདུག་པའི་ཚེ་ན་སྐྱིལ་མོ་ཀྲུང་
བཅས་ཏེ་འདུག་ཏུ་རུང་བ། ཉལ་བའི་ཚེ་ན་རྐང་ལག་བརྐྱངས་ཏེ་ཉལ་དུ་རུང་
བ། ལྡང་བའི་ཚེ་ན་མགོ་བོ་མ་གཏུགས་པར་ལྡང་དུ་རུང་བ། འབྲོ་བའི་ཚེ་གོམ་
པ་གསུམ་འདོར་དུ་རུང་བའོ། །བསམ་པ་ནི། ཁང་པ་རྩིག་འདོང་་རྒྱུན་མ་ཆད་
པའོ། །སྦྱོར་བ་ནི། དེ་ལྟར་རྩོམ་པའོ། །མཐར་ཐུག་ནི། གནས་ཀྱི་ངོ་བོར་གྲུབ་
བའོ། །
༈ གཉིས་པ་( བདུན་པ་)ཁང་ཆེན་གྱི་དགེ་འདུན་ལྷག་མ་བཤད་པ་ལ།
གླེང་གཞི་སོགས་བཞི་ལས། གླེང་གཞི་ནི། དགེ་སློང་འདུན་པས་ཉོན་མོངས་
པ་འདོད་ཆེན་གྱིས་ཀུན་ནས་བསླངས་ཏེ། གཞི་མ་དག་པར་གཙུག་ལག་ཁང་
བརྩིགས་པ་ལས་དགེ་འདུན་ལྷག་མར་བཅས་པ་མཛད་ལ། ཁང་ཆེན་གྱི་དགེ་
འདུན་ལྷག་མ་བཞག་ཏུ་ཡོད་དེ། བཅས་ལྡན་དགེ་སློང་གིས་གཞི་མ་དག་པར།
དཀོན་མཆོག་གསུམ་པོ་གང་རུང་ངམ། དགེ་འདུན་ཚོགས་པའི་དོན་དུ་ཁང་
པ་བརྩིགས་པ་ལས་བྱུང་བའི་ལྟུང་བ་དངོས་གཞི་དེ། ཁང་ཆེན་གྱི་ དགེ་འདུན་
ལྷག་མར་འཇོག་པའི་ཕྱིར། གསུམ་པ། ཁང་པ་ཁང་ཆེན་གྱི་ཁྱད་པར་ནི།
དཀོན་མཆོག་གསུམ་དང་དགེ་འདུན་ཚོགས་པ་གང་རུང་ལས་གཞན་པའི་་་་་
• 254 •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད་ཀྱི་སྨད་ཆ།
དོན་དུ་བརྩིགས་པའི་ཁང་པ་དེ། ཁང་པ་ཁང་ཆེན་གཉིས་སུ་ཕྱེ་བའི་ཁང་པའི་
དོན་དང༌། དཀོན་མཆོག་གསུམ་པོ་གང་རུང་དང་། དགེ་འདུན་ཚོགས་པའི་
དོན་དུ་བརྩིགས་པའི་ཁང་པ་དེ་དེ་གཉིས་སུ་ཕྱེ་བའི་ཁང་ཆེན་གྱི་དོན་ཡིན་ཏེ།
ལུང་རྣམ་འབྱེད་ལས། ཁང་ཆེན་ཞེས་བྱ་བ་ནི། སྦྱིན་པར་བྱ་བ་ཆོས་ཀྱི་ཆེ་བ་
ཡིན་གྱི་ཚད་ཀྱི་ཆེ་བ་ནི་མ་ཡིན་ནོ། །ཞེས་གསུངས་པའི་ཕྱིར། ལྟུང་བ་དེ་གཉིས་
ལས་གཞི་དང་སྤྱོད་ལམ་ཙམ་དགོས་མི་དགོས་དང་། ཚད་ལས་ལྷག་པ་དགོས་
མི་དགོས་ཀྱི་ཁྱད་པར་ཡོད་དོ། །དེས་ན་ཆོས་རྗེ་དམར་སྟོན་ན་རེ། ཚོགས་
ཀྱི་དོན་དུ་བརྩིགས་པའི་ཁང་པ་དེ། ཁང་པ་ཁང་ཆེན་གཉིས་སུ་ཕྱེ་བའི་ཁང་
ཆེན་གྱི་དོན་དང༌། གང་ཟག་གཅིག་གི་དོན་དུ་བརྩིགས་པའི་ཁང་པ་དེ། དེ་
ལྟར་ཕྱེ་བའི་ཁང་པའི་དོན་ནོ། །ཞེས་གསུངས། འོ་ན། སྟོན་པ་ཞལ་བཞུགས་
པའི་དུས་སུ་སྟོན་པའི་བཞུགས་གནས་ཁོ་ནར་བརྩིགས་པའི་ཁང་པ་ཆོས་ཅན།
དེ་( ༡༩ ན） ལྟར་ཕྱེ་བའི་ཁང་པ་ཡིན་པར་ཐལ། གང་ཟག་གཅིག་གི་དོན་དུ་
བརྩིགས་པའི་ཁང་པ་ཡིན་པའི་ཕྱིར། ཁྱབ་པ་ཁས། འདོད་མི་ནུས་ཏེ། དེ་
ལྟར་ཕྱེ་བའི་ཁང་ཆེན་ཡིན་པའི་ཕྱིར་ཏེ། སངས་རྒྱས་དཀོན་མཆོག་གི་ཆེད་དུ་
བརྩིགས་པའི་ཁང་པ་ཡིན་པའི་ཕྱིར། ཁྱབ་སྟེ། ལུང་རྣམ་འབྱེད་ལས། ཁང་
ཆེན་ཞེས་བྱ་བ་ནི། སྦྱིན་པར་བྱ་བ་ཆོས་ཀྱི་ཆེ་བ་ཡིན་གྱི་ཚད་ཀྱི་ཆེ་བ་ནི་མ་
ཡིན་ནོ། །ཞེས་གསུངས་པའི་ཕྱིར། གཞན་ཡང་། སྡིག་བྱེད་ཁྱིམ་པ་བཞིའི་དོན་
དུ་བརྩིགས་པའི་ཁང་པ་ཆོས་ཅན། དེ་ལྟར་ཕྱེ་བའི་ཁང་ཆེན་ཡིན་པར་ཐལ།
ཚོགས་ཀྱི་དོན་དུ་བརྩིགས་པའི་ཁང་པ་ཡིན་པའི་ཕྱིར། ཁྱབ་པ་ཁས། འདོད་ན།
དྲངས་མ་ཐག་པའི་ལུང་དོན་མ་གྲུབ་པར་ཐལ་ལོ། །སོག་འདུལ་འཛིན་ན་རེ།
དཀོན་མཆོག་དང་པོ་གཉིས་པོ་གང་རུང་གི་དོན་དུ་བརྩིགས་པའི་ཁང་པ་དེ་་་
དེ་ལྟར་ཕྱེ་བའི་ཁང་ཆེན་དང༌། དགེ་འདུན་དཀོན་མཆོག་དང་དེ་ལས་གཞན་
པའི་གང་ཟག་གི་དོན་དུ་བརྩིགས་པའི་ཁང་པ་དེ་དེ་ལྟར་ཕྱེ་བའི་ཁང་པའི་་་་
• 255.



པཎ་ཆེན་བདེ་ལེགས་ཉི་མས་མཛད།
དོན་ནོ། །ཞེས་གསུང་། འོ་ན། ཤེས་བྱ་ཆོས་ཅན། བཅས་ལྡན་དགེ་སློང་གིས་
དགེ་འདུན་བརྒྱ་སྟོང་སོགས་ཀྱི་ཆེད་དུ་ཁང་པ་སྲིད་དུ་ཁྲུ་བཅོ་བརྒྱད་དང་།
ཞེང་དུ་ཁྲུ་ཕྱེད་དང་བཅུ་གཅིག་ལས་ལྷག་པ་མི་རུང་བ་ཐལ། དགེ་འདུན་
དཀོན་མཆོག་ཆེད་དུ་བརྩིགས་པའི་ཁང་པ་དེ་དེ་ལྟར་ཕྱེ་བའི་ཁང་པ་གང་་་་
ཞིག །དེ་ལྟར་ཕྱེ་བའི་ཁང་པའི་ཆེ་ཚད་ལ་སྲིད་དུ་ཁྲུ་བཅོ་བརྒྱད་དང་། ཞེང་
དུ་ཁྲུ་ཕྱེད་དང་བཅུ་གཅིག་ལས་ལྷག་པ་མི་རུང་བའི་ཕྱིར། གཞན་ཡང་དགེ་
འདུན་དཀོན་མཆོག་གི་ཆེད་དུ་བརྩིགས་པའི་ཁང་པ་ཡིན་ན། དེ་ལྟར་ཕྱེ་བའི་
ཁང་ཆེན་ཡིན་དགོས་པར་ཐལ་ལོ། །དགེ་འདུན་དཀོན་མཆོག་དེ་གཙུག་ལག་
ཁང་གི་མཛོད་འཛིན་པ་ཡིན་པའི་ཕྱིར། ཁྱབ་སྟེ། རྣམ་འབྱེད་ཀྱི་ལུང་དྲངས་
མ་ཐག་པའི་དོན་གྲུབ་པའི་ཕྱིར། མཚོ་སྣ་བ་ན་རེ། དཀོན་མཆོག་གསུམ་པོ་
གང་རུང་གི་ཆེད་དུ་བརྩིགས་པའི་ཁང་པ་དེ་དེ་ལྟར་ཕྱེ་བའི་ཁང་ཆེན་གྱི་དོན་
དང༌། ཁྱིམ་པའམ་རབ་བྱུང་དུ་གྱུར་པའི་གང་ཟག་གཅིག་གི་དོན་བརྩིགས་
པའི་ཁང་པ་དེ་དེ་ལྟར་( ༡༩ བ)ཕྱེ་བའི་ཁང་པའི་དོན་ཡིན་ཞེས་གསུང་། འོ་
ན། རྒྱུན་ཞུགས་སུ་གྱུར་པའི་གང་ཟག་གཅིག་གི་དོན་དུ་བརྩིགས་པའི་ཁང་པ་
ཆོས་ཅན། དེ་ལྟར་ཕྱེ་བའི་ཁང་པ་ཡིན་པར་ཐལ། ཁྱིམ་པའམ་རབ་བྱུང་དུ་
གྱུར་པའི་གང་ཟག་གཅིག་གི་དོན་དུ་བརྩིགས་པའི་ཁང་པ་ཡིན་པའི་ཕྱིར།
ཁྱབ་པ་ཁས། རྟགས་སླ། འདོད་མི་ནུས་ཏེ། དེ་ལྟར་ཕྱེ་བའི་ཁང་ཆེན་ཡིན་པའི་
ཕྱིར་ཏེ། དཀོན་མཆོག་གསུམ་པོ་གང་རུང་གི་ཆེད་དུ་བརྩིགས་པའི་ཁང་པ་
ཡིན་པའི་ཕྱིར་ཁྱབ་པ་ཁས། མ་གྲུབ་ན། དེར་ཐལ། དགེ་འདུན་དཀོན་མཆོག་
གི་དོན་དུ་བརྩིགས་པའི་ཁང་པ་ཡིན་པའི་ཕྱིར་ཏེ། རྒྱུན་ཞུགས་ཀྱི་ཆེད་དུ་
བརྩིགས་པའི་ཁང་པ་ཡིན་པའི་ཕྱིར། ཁྱབ་སྟེ། རྒྱུན་ཞུགས་ཡིན་ན། དགེ་
འདུན་དཀོན་མཆོག་ཡིན་དགོས་པའི་ཕྱིར་ཏེ། དེ་ཡིན་ན་འཇགས་པ་ཡིན་
དགོས་པའི་ཕྱིར།
• 256，



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད་ཀྱི་སྨད་ཆ།
༈ བརྒྱད་པ་གཞི་མེད་སྐུར་འདེབས་ཀྱི་དགེ་འདུན་ལྷག་མའི་གླེང་གཞི་ནི།
རྒྱལ་པོའི་ཁབ་ཏུ་གང་ཟག་མཛའ་བོ་དང་ས་ལས་སྐྱེས་གཉིས་ཀྱིས་འཕགས་་་་
པ་གྱད་བུ་ནོར་ལ་གཞི་མེད་ཀྱི་ཕམ་པའི་སྐུར་བ་བཏབ་པ་ལ་བརྟེན་ནས།
བཅོམ་ལྡན་འདས་ཀྱིས་ལྟུང་བ་ལྷག་མར་བཅས་པ་ཡིན་པའི་ཕྱིར། ངོ་བོ་ཡོད་
དེ། བཅས་ལྡན་དགེ་སློང་གིས་དགེ་སློང་དག་པ་ལྟུང་བ་མེད་པ་ལ། ཕམ་པས་
སྐུར་པ་བཏབ་པ་ལས་བྱུང་བའི་དངོས་གཞིའི་ལྟུང་བ་དེ་དེ་ལྟར་འཇོག་པའི་
ཕྱིར། མདོ་རྩ་བར། རྫུན་དུ་སྨྲ་བས་སོ། །གང་ཡང་རུང་བ་ལ་གོ་བར་བྱས་ནའོ་
ཞེས་གསུངས་པའི་ཕྱིར། །
༈ དགུ་པ་བག་ཙམ་གྱི་དགེ་འདུན་ལྷག་མ་བཞག་ཏུ་ཡོད་དེ། གཞན་སྔ་མ་
དང་འདྲ་བ་ལ། བག་ཙམ་གྱིས་སྐུར་བ་བཏབ་པ་ལ་དེར་འགྱུར་བའི་ཕྱིར་ཏེ།
འདི་ཉིད་ལས། བརྗོད་པར་བྱ་བ་གཞན་ལ་གནོད་པའི་ཚིག་གིས་རྫུན་སྨྲ་ནའོ། །
ཞེས་གསུངས་པའི་ཕྱིར། སྐུར་འདེབས་ཀྱི་ཚུལ་ཡོད་དེ། འཕགས་པ་གྱད་བུ་
ནོར་ཡང་མཐོང་ངོ༌། །དགེ་སློང་མ་ཨུཏྤལའི་མདོག་ཀྱང་མཐོང་ངོ༌། །རི་དྭགས་
མོ་ཡང་མཐོང་ངོ༌། །མི་ཚངས་པར་སྤྱོད་པ་ཡང་མཐོང་ངོ༌། །ཞེས་པ་ལྟ་བུ།
དགེ་འདུན་ལྷག་མ་འདི་ཡན་གྱི་དགུ་ལ་དངོས་གྱུར་གྱི་ལྟུང་བ་ཞེས་བརྗོད་་་་་
པའི་རྒྱུ་མཚན་ཡོད་དེ། ཟློག་པ་ལ་མ་ལྟོས་པར་བྱ་བ་དེ་( ༢༠ན） ལ་ཞུགས་པ་
ཉིད་ཀྱིས་ལྟུང་བ་དངོས་གཞི་རྫོགས་པར་འགྱུར་བའི་རྒྱུ་མཚན་གྱིས་དེ་ལྟར་་་་
བརྗོད་པའི་ཕྱིར།
༈ བཅུ་པ་དགེ་འདུན་ལྷག་མ་བཤད་པ་ལ། གླེང་གཞི་ནི། སྟོན་པ་རྒྱལ་པོའི་
ཁབ་ན་བཞུགས་པའི་ཚེ། དགེ་སློང་ལྷས་བྱིན་གྱིས་གཞོན་ནུ་མ་སྐྱེས་དགྲ་དང་
བར་བྱས་ནས། ལྷས་བྱིན་ལ་བསྙེན་བཀུར་མང་དུ་བྱས་པ་ལ་བརྟེན་ནས། ལྷས་
བྱིན་འཁོར་ལྔ་བརྒྱ་ཙམ་དང་ལྡན་པར་གྱུར་པའི་ཚེ། དགེ་སློང་ལྷས་བྱིན་གྱིས་
འཁོར་རྣམས་ལ། དགེ་སྦྱོང་གོའུ་ཏ་མ་ནི། ཤ་ཟ་བ་དང༌། གོས་དྲས་ཤིང་དྲུབ་
: 257.



པཎ་ཆེན་བདེ་ལེགས་ཉི་མས་མཛད།
པ་གྱོན་པ་དང་། འོ་མ་འཐུང་བ་དང་། ལན་ཚྭ་ཟ་བ་དང༌། དགོན་པ་ཉིད་དུ་
གནས་པར་བྱེད་དོ། །འུ་ཅག་ནི་དེ་དག་མི་བྱའོ། །ཅིའི་ཕྱིར་ཞེ་ན། གཞི་དེ་དག་
ལ་བརྟེན་ནས་སྲོག་ཆགས་ལ་གནོད་པ་དང༌། ཐ་ག་པའི་རྩལ་བཅོམ་པ་དང་།
བ་ཡི་བེའུ་ལ་གནོད་པ་དང༌། དབང་ཕྱུག་གི་མི་གཙང་བ་ཡིན་པ་དང༌། སེམས་
ཅན་གྱི་དོན་མི་འགྲུབ་པའི་ཕྱིར་རོ། །ཞེས་པའི་བསླབ་ཚིགས་ལྔ་བཅས་ཏེ།
དགེ་འདུན་གྱི་དབྱེན་ལ་ཞུགས་པ་ན་དགེ་སློང་གཞན་གྱིས་བཟློག་ཀྱང་མི་་་་་་
གཏོང་བ་ལ། བཅོམ་ལྡན་འདས་ཀྱིས་དགེ་འདུན་དབྱེན་གྱི་ལྷག་མ་བཅས་
པའི་ཕྱིར། ས་ག་ལྷས། གཞམས་ཏེ་བསྒོ་སོགས་ཆོ་ག་ཡིས། །ལན་གསུམ་བར་དུ་
བཟློག་ན་ཡང་། །མི་ཉན་དགེ་འདུན་མཐུན་འབྱེད་ན། །དགེ་འདུན་གྱི་ནི་ལྷག་
མ་ཐོབ། །ཅེས་གསུངས་པའི་ཕྱིར། དགག་བྱ་ཡོད་དེ། དགེ་འདུན་གྱི་སྡེ་ལ་
གནོད་པ་དང༌། མནར་མེད་དུ་བསྐལ་པར་སྐྱེ་བའི་དགག་བྱ་ཡོད་པའི་ཕྱིར།
ངོ་བོ་ནི། བཅས་ལྡན་དགེ་སློང་གིས་དགེ་འདུན་གྱི་དབྱེན་བྱེད་པར་ཞུགས་པ་
ན། དགེ་འདུན་གྱི་གཞམས་བསྒོ་བྱས་ཏེ། བརྗོད་པ་གསུམ་པའི་མཐར་མ་
བཏང་བ་ལ་བརྟེན་ནས་བྱུང་བའི་དངོས་གཞི་ཡོངས་སུ་རྫོགས་པའི་ལྟུང་བ་་་
དེ། དབྱེན་གྱི་དགེ་འདུན་ལྷག་མ་ཡིན་པའི་ཕྱིར། གཞམས་ཏེ་བསྒོ་སོགས་ཞེས་
སོགས་གསུངས་པའི་ཕྱིར།
༈ བཅུ་གཅིག་པ་དེ་རྗེས་ཕྱོགས་ཀྱི་དགེ་འདུན་ལྷག་མ་བཤད་པ་ལ། གླེང་
གཞི་ནི། ཡུལ་རྒྱལ་པོའི་ཁབ་ཏུ་དགེ་སློང་ཀོ་ཀ་ལི་ཀ་དང་ཁན་འདྲ་དྲ་བ་བྱ་
དང༌། རྒྱ་མཚོས་བྱིན་དང་། ཀ་ཏའི་མོ་ཞེས་པ་བཞིས། ལྷས་བྱིན་གྱི་དབྱེན་
བྱེད་པའི་གྲོགས་བྱས་པ་ན། དགེ་( ༢༠ བ) སློང་གཞན་གྱིས་བཟློག་རུང་མི་
གཏོང་བ་ལ་བརྟེན་ནས། བཅོམ་ལྡན་འདས་ཀྱིས་ལྟུང་བ་འདི་དེ་རྗེས་ཕྱོགས་
ཀྱི་ལྷག་མར་བཅས་སོ། །དགག་བྱ་ཡོད་དེ། གཞན་སྡིག་པ་ལ་སྦྱོར་བའི་དགག་
བྱ་ཡོད་པའི་ཕྱིར། ལྷག་མ་བྱུང་ཚུལ་ནི། བཅས་ལྡན་དགེ་སློང་གིས་གཞན་གྱིས་
， 258 •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད་ཀྱི་སྨད་ཆ།
དགེ་འདུན་གྱི་དབྱེན་བྱེད་པ་ལ། དེའི་གྲོགས་བྱས་པ་ན། དགེ་འདུན་གྱིས་
གཞམས་བསྒོ་ལ་སོགས་པའི་བཟློག་པ་བརྗོད་པ་གསུམ་པའི་མཐར་མ་བཏང་།
ན་དེ་རྗེས་ཕྱོགས་ཀྱི་དགེ་འདུན་ལྷག་མར་འགྱུར་བའི་ཕྱིར། ངོ་བོ་ནི། བཅས་
ལྡན་དགེ་སློང་གིས་དགེ་སློང་གཞན་གྱིས་དགེ་འདུན་དབྱེན་བྱེད་པའི་གྲོགས་་
བྱེད་པར་ཞུགས་པ་ན། ཟློག་བྱེད་ཀྱི་རྐྱེན་གྱིས་བཟློག་ཀྱང་མི་གཏོང་བའི་ཁ་ན་
མ་ཐོ་བ་ནི་དེ་ཡིན་པའི་ཕྱིར། ས་ག་ལྷས། གང་ཡང་དེ་རྗེས་འབྲང་བ་ཡི། །དགེ་
སློང་སྡིག་ཏོ་ཅན་རྣམས་ཀྱང་། །གཞམས་ཏེ་བསྒོ་སོགས་ཆོ་ག་ཡི། །སྔར་བཞིན་
འདི་དག་ཀུན་ལའང་འགྱུར། །ཞེས་གསུངས་པའི་ཕྱིར། །
༈ བཅུ་གཉིས་པ་ཁྱིམ་སུན་འབྱིན་གྱི་དགེ་འདུན་ལྷག་མ་བཤད་པ་ལ།
གླེང་གཞི་ནི། ཡུལ་གཉན་ཡོད་དུ་དགེ་སློང་ནབ་སོ་དང༌། འགྲོ་མགྱོགས་དང་།
དམར་སེར་ཅན་གྱིས་ཁྱིམ་བདག་དད་པ་ཅན་སྤྱོད་པ་ངན་པའི་སྒོ་ནས་མ་་་་
དད་པར་བྱས་པས་དགེ་སློང་རྣམས་ཀྱིས་བསོད་སྙོམས་རྙེད་པར་མ་གྱུར་ཏེ།
དེའི་ཚེ་བཅོམ་ལྡན་འདས་ཀྱིས་ཁྱིམ་སུན་འབྱིན་པ་དག་ལ། གཙུག་ལག་ཁང་
ནས་བསྐྲད་པའི་ལས་གྱིས་ཤིག་ཅེས་གསུངས་པ་དང་དམར་སེར་ཅན་གྱིས་དེ་
ཐོས་ནས་ཉེས་པ་ཕྱིར་བཅོས་སོ། །ནབས་སོ་དང་འགྲོ་མགྱོགས་གཉིས་གཙུག་
ལག་ཁང་ནས་བསྐྲད། དེ་གཉིས་ཀྱིས་དགེ་འདུན་ལ་འགྲོ་བ་མ་ཡིན་པ་བཞིས་
སྐུར་བ་འདེབས་པར་ཞུགས་པ་ལ། དགེ་སློང་གཞན་གྱིས་བཟློག་ཀྱང་མ་
གཏོང་བ་ལ་བརྟེན་ནས་བསླབ་པ་འདི་བཅས་སོ། །དགག་བྱ་ནི། གཞན་
མ་དད་པའི་དགག་བྱ་ཡོད་པའི་ཕྱིར། ལྷག་མ་འདི་འབྱུང་ཚུལ་ནི། དགེ་
འདུན་མཚན་ཉིད་དང་ལྡན་པས། ཁྱིམ་སུན་འབྱིན་པ་པོའི་དགེ་སློང་སྐྱོད་
པར་བྱེད་པ་ན། རང་སྐྲོད་པ་པོའི་དགེ་འདུན་ལ་ངག་མཚན་ཉིད་དྲུག་ལྡན་གྱི་
སྒོ་ནས་འདུན་པས་འགྲོ་བ་ལ་སོགས་པའི་སྐུར་བ་བཏབ་པའི་ཚེ། དགེ་འདུན་
གྱིས་གཞམས་བསྒོ་ལ་སོགས་པས་བཟློག་པ་ན་བརྗོད་པ་གསུམ་པའི་མཐར་མ་
• 259 •



པཎ་ཆེན་བདེ་ལེགས་ཉི་མས་མཛད།
བཏང་ནས་ལྷག་མ་( ༢༡ ན）འདིར་འགྱུར་རོ། །འགྲོ་བ་མ་ཡིན་པ་བཞི་ནི། དགེ་
འདུན་འདི་དག་ནི། འཇིགས་པས་འགྲོ་བ། འདུན་པས་འགྲོ་བ། ཆགས་པས་
འགྲོ་བ། ཞེ་སྡང་གིས་འགྲོ་བའོ། །ཞེས་སྐུར་བ་བཏབ་པའོ། །ངོ་བོ་ནི་ཁྱིམ་
པ་སུན་འབྱིན་གྱི་གཞི་ལ་ཞུགས་པའི་དགེ་སློང་གིས་རང་སྐྲོད་པར་བྱེད་པའི་་་
དགེ་འདུན་ལ་སྐུར་བ་འདེབས་པའི་གཞི་ལ་ཞུགས་པ་ལ། ཟློག་བྱེད་ཀྱི་རྐྱེན་
གྱིས་བཟློག་ཀྱང་མི་གཏོང་བའི་ཁ་ན་མ་ཐོ་བ་དེ་ཡིན་པའི་ཕྱིར། དེ་ཡང་ཁྱིམ་
སུན་འབྱིན་གྱི་སྤྱོད་པ་ལ་གཉིས་ཏེ། ཡུལ་བུད་མེད་དང་ལྷན་ཅིག་ཏུ་རྩེ་ཞིང་
འགྲོགས་པར་བྱེད་པ་དང༌། ཕྱི་དྲོའི་དུས་སུ་ཁྱིམ་པ་དང་ལྷན་གཅིག་བཟའ་
བ ཏུང་ལ་ལོངས་སྤྱོད་པའོ། །ས་ག་ལྷས། ཁྱིམ་སུན་འབྱིན་པ་ཡིས་ནི་གཞན། །
སུན་འབྱིན་པ་ནི་རྣམ་གཉིས་གསུངས། །གཅིག་ནི་འགྲོགས་པས་ཡིན་ཏེ་
གཞན། །གཉིས་པ་ཡང་ནི་ལོངས་སྤྱོད་ཀྱིས། །འགྲོགས་པ་བུད་མེད་ལྷན་ཅིག་
ཏུ། །རྩེ་འཇོ་འཕྱར་གཡེང་ལས་སོགས་བརྟེན། །ལོངས་སྤྱོད་མེ་ཏོག་འབྲས་བུ་
དང་། །བཟའ་བཏུང་ལ་སོགས་ལྷན་ཅིག་བྱེད། །ཅེས་གསུངས་པའི་ཕྱིར།
༈ བཅུ་གསུམ་པ་བཀའ་བློ་མི་བདེ་བའི་དགེ་འདུན་ལྷག་མ་བཤད་པ་ལ།
གླེང་གཞི་ནི། ཡུལ་ཀོ་ཤམྦྷིར་དགེ་སློང་འདུན་པས་སྲོག་ཆགས་དང་བཅས་
པའི་ཆུ་ལ་སྤྱད་པས་ལྟུང་བ་འབྱུང་བ་ན། དགེ་འདུན་གྱིས་ལྟུང་བ་གླེང་བས།
འདུན་པ་ན་རེ། ཁྱེད་དགེ་ཡང་རུང་སྡིག་ཀྱང་རུང་ཁྱེད་ལ་ལྟུང་བ་མི་གླེང་ངོ༌།།
ང་དགེ་ཡང་རུང་སྡིག་ཀྱང་རུང་ང་ལ་ལྟུང་བ་མ་གླེང་ཞིག་ཟེར་ནས། བཀའ་
བློ་མི་བདེ་བའི་གཞི་ལ་ཞུགས་པ་ལ། ཟློག་བྱེད་ཀྱི་རྐྱེན་གྱིས་བཟློག་ཀྱང་མི་
གཏོང་བ་ལ་བརྟེན་ནས་བསླབ་པ་འདི་བཅས་སོ། །དགག་བྱ་ཡོད་དེ། ལྟུང་
བ་གླེང་དྲན་མཁན་སྤངས་པས་ལྟུང་བ་གླེང་པའི་བྱ་བ་རྒྱུན་ཆང་་པར་འགྱུར་་་
བ་དང་། དགེ་འདུན་སྤོང་བའི་དགག་བྱ་ཡོད་པའི་ཕྱིར། ལྷག་མ་བྱུང་ཚུལ་
ནི། གླེང་བྱེད་དགེ་སློང་གིས་བཅས་ལྡན་དགེ་སློང་རང་ཉིད་ལ་ལྷག་པའི་ཚུལ་
， 260 •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད་ཀྱི་སྨད་ཆ།
ཁྲིམས་ཀྱི་དབང་དུ་བྱས་ནས་གླེང་བ་ན། བཀའ་བློ་མི་བདེ་བའི་ཚིག་སྨྲས་པའི་
ཚེ། དགེ་འདུན་གྱིས་གཞམས་བསྒོ་སོགས་ཀྱིས་བཟློག་ཀྱང་བརྗོད་པ་གསུམ་
པའི་མཐར་མ་བཏང་ན་ལྷག་མ་འདིར་འགྱུར་རོ། །( ༢ ༡ བ） ངོ་བོ་ནི། བཀའ་
བློ་མི་བདེ་བའི་གཞི་ལ་ཞུགས་པའི་དགེ་སློང་ལ་ཟློག་བྱེད་ཀྱི་རྐྱེན་གྱིས་བཟློག་་
ཀྱང་མི་གཏོང་བའི། ཁ་ན་མ་ཐོ་བ་དེ། བཀའ་བློ་མི་བདེ་བའི་དགེ་འདུན་ལྷག་
མ་ཡིན་པའི་ཕྱིར་ཏེ། ས་ག་ལྷས་བཀའ་བློ་མི་བདེ་བས་ཀྱང་ནི། །དགེ་འདུན་
ལྷག་མའི་ལྟུང་བར་བསྟན། །བཀའ་བློ་མི་བདེ་བདེ་རྣམས་ལ། །བརྗོད་རུང་མ་
ཡིན་ཚིག་སྨྲ་ལ། །ཞེས་གསུངས་པའི་ཕྱིར། དགེ་འདུན་ལྷག་མ་བཞི་པོ་འདི་ལ་
བསྒོ་གྱུར་གྱི་ལྟུང་བ་ཞེས་བརྗོད་པའི་རྒྱུ་མཚན་ཡོད་དེ། ལྟུང་བ་འདི་རྣམས་ཀྱི་
དངོས་གཞི་སྐྱེད་པ་གཞམས་བསྒོ་སོགས་ཀྱིས་བཟློག་པ་ལ་ལྟོས་པའི་ཕྱིར་ཏེ།
བཟློག་པའི་ཚུལ་གྱིས་མི་གཏོང་བར་རྗེས་སུ་གྲུབ་པའི་རང་བཞིན་ནི་རྗེས་སུ་་་
མཐུན་ནོ། །ཞེས་གསུངས་པའི་ཕྱིར། སྒོ་འགྱུར་གྱི་ལྟུང་བ་འདི་ལ་ཁྱབ་པ། ངོ་
བོ། སེལ་བ། ཅིར་འགྱུར་དང་བཞི་ལས། དང་པོ་ལ། དངོས་ཁྱབ་དང༌། ཤུགས་
ཁྱབ་གཉིས། དང་པོ་ནི། འདིས་ལྟུང་བ་བཅུ་ལ་ཁྱབ་པ་ཡིན་ཏེ། ཕའི་ལྔ་དང་
མའི་ལྔ་ལ་ཁྱབ་པའི་ཕྱིར། ཕའི་ལྔ་ནི། དབྱེན་བྱེད་པའི་དགེ་འདུན་ལྷག་མ།
རྗེས་སུ་ཕྱོགས་པའི་དགེ་འདུན་ལྷག་མ། ཁྱིམ་སུན་འབྱིན་པའི་དགེ་འདུན་
ལྷག་མ། བཀའ་བློ་མི་བདེ་བའི་དགེ་འདུན་ལྷག་མ། སྡིག་ལྟ་མི་གཏོང་བའི་
ལྟུང་བྱེད་རྣམས་སུ་ཡོད། མའི་ལྔ་ནི། བཟློག་ཕམ། དཀོན་མཆོག་སྤངས་པའི་
དགེ་འདུན་ལྷག་མ། འཐབ་ཀྲོལ་བྱེད་པའི་དགེ་འདུན་ལྷག་མ། བདེ་བར་
གནས་པའི་དགེ་འདུན་ལྷག་མ། བདེར་གནས་འཛིན་དུ་འཇུག་པའི་དགེ་
འདུན་ལྷག་མ་རྣམས་སོ། ཤུགས་ཁྱབ་ནི་གཉིས་ཏེ། སྤོང་བ་རྗེས་སུ་ཕྱོགས་པའི་
ལྟུང་བྱེད་དང་། བསྙིལ་བ་བསྡུད་པའི་ལྟུང་བྱེད་གཉིས་ལ་ཁྱབ་པའི་ཕྱིར། ཁྱབ་
ཚུལ་ནི། དཔེར་ན། དགེ་འདུན་དབྱེན་བྱེད་པའི་དགེ་འདུན་ལྷག་མ་དེ་བསྒོ་
• 261 .



པཎ་ཆེན་བདེ་ལེགས་ཉི་མས་མཛད།
གྱུར་གྱི་ལྟུང་བར་འཇོག་སྟེ། བཅས་ལྡན་དགེ་སློང་གིས་དགེ་འདུན་པ་བྱེན་
བྱེད་པའི་གཞི་ལ་ཞུགས་པ་ན། དང་པོར་གཞམས་བསྒོ་བྱས། དེ་རྗེས་གསོལ་བ།
དེ་རྗེས་བརྗོད་པ་དང་པོ། དེ་རྗེས་བརྗོད་པ་གཉིས་པ་བྱས། དེ་རྗེས་བརྗོད་པ་
གསུམ་པ་བྱས་ནས་ལྔ་པོ་འདི་གང་རུང་གི་མཐའ་ལ་བཏང་ན་ལེགས། མ་
བཏང་ན་དང་པོ་བཞི་གང་རུང་གི་མཐར་མ་བཏང་བ་ལ་སྦོམ་པོ་དང་། ལྔ་
པའི་གསུམ་( ༢ ༢ན)གཉིས་གོང་ལ་མ་བཏང་བ་ལ་སྦོམ་པོ་སྐྱེད་ཅིང་། ལྔ་པའི་
གསུམ་གཉིས་ཚུན་ཆད་ཀྱི་མཐར་མ་བཏང་ན་དགེ་འདུན་དབྱེན་གྱི་ལྷག་མར་
འཇོག་པའི་ཕྱིར། དེས་དེ་རྗེས་ཕྱོགས་དང་ཁྱིམ་སུན་འབྱིན་དང་བཀའ་བློ་མི་
བདེ་བ་གསུམ་ལ་རིགས་འགྲེ་ཞིང༌། སྡིག་ལྟ་མི་གཏོང་བའི་ལྟུང་བྱེད་དང་།
དགེ་སློང་མའི་ལྟུང་བ་ལྔ་པོ་རྣམས་ལའང་རིགས་འགྲེ་བའི་ཕྱིར། མདོ་རྩ་བར།
དེའི་མཐའ་ལ་མི་གཏོང་ནའོ། །ཞེས་དང༌། རྣམ་འབྱེད་ལས། ད་གེ་སློང་དག །
ཁྱེད་གཞམས་པ་དང་། གསོལ་བ་དང་། བཞིའི་ལས་ཀྱིས་བསྒོ་བར་གྱིས་ཤིག །
ཅེས་དང་། ལུང་ལས། བརྗོད་པ་གསུམ་པའི་མཐའ་ལ་གཞི་དེ་བཏང་ན་ལེགས།
གལ་ཏེ་མ་བཏང་ན་དགེ་འདུན་ལྷག་མར་འགྱུར་རོ། །ཞེས་གསུངས་པའི་ ཕྱིར། །
བྱས་པ་ལ་ཁ་ཅིག །དེ་རྣམས་མི་འཐད་དེ། མེ་ཏོག་ཕྲེང་རྒྱུད་ལས། གཞམས་ཏེ།
བསྒོས་ཀྱང་མི་གཏོང་ན། །ཉེས་བྱས་ཉིད་དུ་རྣམ་པར་བཞག །དང་པོ་ཉིད་དུ་
གསོལ་བའི་ལས། །བརྗོད་ཚེ་མི་གཏོང་སྦོམ་པོ་ཉིད། །བརྗོད་པ གཉིས་ལའང་
དེ་ཡིན་ཏེ། །མཐར་ནི་དགེ་འདུན་ལྷག་མ་ཉིད། །ཅེས་གསུངས་པའི་ཕྱིར། བྱས་
པ་ལ་ཁོ་ན་རེ། གཞམས་བསྒོ་བྱས་པའི་མཐར་མ་བཏང་བ་ལ་ཡང་ཉེས་པ་
སྦོམ་པོ་དང་། དེའི་རྗེས་སུ་བརྗོད་པ་གཉིས་པའི་མཐར་མ་བཏང་བ་ལ་ཡང་
ཉེས་པ་སྦོམ་པོ་ལས་མི་སྐྱེད་ན་དེ་གཉིས་ལ་ཉེས་པ་ཆེ་ཆུང་མེད་པར་འགྱུར་་་་
རོ། །ཞེ་ན། སྐྱོན་མེད་དེ། དེ་གཉིས་ལ་ཉེས་པ་སྦོམ་པོར་འགྱུར་ཡང་། གཞམས་
བསྒོའི་མཐའ་ལ་མ་བཏང་བའི་སྦོམ་པོར་ཡང་ཞིང༌། བརྗོད་པ་དང་པོ་མན་
• 262 .



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད་ཀྱི་སྨད་ཆ།
ཆད་ཀྱི་མཐའ་ལ་མ་བཏང་བའི་སྦོམ་པོ་ལྕི་བ་ཡིན་པའི་ཕྱིར། བམ་ལྔར།
གཞམས་ཏེ་བསྒོས་པས་བཟློག་པ་མི་གཏོང་ན་སྦོམ་པོ་ཡང་བ་ཡིན་ལ། ལས་
བརྗོད་པ་དང་པོ་དང་གཉིས་པས་བཟློག་པ་ན་མི་གཏོང་བའི་ལྟུང་བ་ཡང་་་་་
སྦོམ་པོ་ལྕི་བ་ཡིན་ནོ། །ཞེས་གསུངས་པའི་ཕྱིར། འོ་ན། དགེ་འདུན་དབྱེན་
དང་། དེའི་མཚམས་མེད་དང༌། དེའི་ལྷག་མ་གསུམ་ཁྱད་པར་ཅི་ཡོད་ཅེ་ན།
ངོ་བོ་ལ་ཁྱད་པར་ཡོད་དེ། དགེ་འདུན་གྱི་དབྱེན་ནི། དགེ་འདུན་ཐུགས་མི་
མཐུན་ཞིང་མི་འཕྲོད་པའི་ངོ་བོར་གྱུར་པའི་ལུང་དུ་མ་བསྟན་པའི་ལྡན་མིན་་་་
འདུ་བྱེད་དང༌། དེའི་མཚམས་( ༢ ༢ བ）མེད་ནི། རྣམ་སྨིན་མནར་མེད་ཀྱི་ཕུང་
པོར་སྐྱེ་འགྱུར་གྱི་རང་བཞིན་གྱི་ཉེས་པ་དང་། དེའི་ལྷག་མ་ནི་བཅས་པ་དང་
འགལ་བའི་ཉེས་པ་ཡིན་པའི་ཕྱིར་ཏེ། མཛོད་ལས། དགེ་འདུན་དབྱེན་ནི་མི་
འཕྲོད་པའི། །རང་བཞིན་ལྡན་པ་མ་ཡིན་ཆོས། །ཉོན་མོངས་ཅན་མིན་ལུང་
བསྟན་མིན། །ཞེས་དང་། དགེ་འདུན་དབྱེ་ཕྱིར་རྫུན་སྨྲ་བས། །ཁ་ན་མ་ཐོ་རབ་
ཆེར་འདོད། །ཅེས་དང་། བསྐལ་པར་མནར་མེད་པར་སྨིན་འགྱུར། །ཞེས་
གསུངས་པའི་ཕྱིར། གཞན་ཡང་། ཁྱད་པར་དུ་མ་ཡོད་དེ། དགེ་འདུན་གྱི་
དབྱེན་བྱེད་པའི་དགེ་འདུན་ལ་ལྡན། མཚམས་མེད་དེ་བྱེད་པ་པོ་དང་ལྡན་
པའི་ཕྱིར་དང་། ལྷས་བྱིན་ལྟ་བུ་ལས་དང་པོ་ལ་དགེ་འདུན་ཕྱེ་བའི་དབྱེན་
དང་དེའི་མཚམས་མེད་གཉིས་བྱུང་ཡང་དེའི་ལྷག་མ་མི་འབྱུང་བ་དང་། དགེ་
སློང་མ་ལ་དེའི་ལྷག་མ་འབྱུང་ཡང་འཁོར་ལོའི་དབྱེན་མི་འབྱུང་བ་དང༌། དགེ་
འདུན་དབྱེན་དང་དེའི་མཚམས་མེད་གཉིས་ལ་དགེ་འདུན་བྱེ་བ་ཡན་ལག་ཏུ་
དགོས་ཀྱང་། དེའི་ལྷག་མ་སྐྱེད་པ་ལ་དེ་མི་དགོས་པའི་ཕྱིར་དང་། དབྱེན་དང་
དེའི་མཚམས་མེད་གཉིས་དགེ་འདུན་ཕྱེ་བའི་དུས་དེར་འགྲུབ། དེའི་ལྷག་མ་
བརྗོད་པ་མཐའ་མའི་མཐད་ལ་མ་བཏང་བའི་དུས་སུ་འགྲུབ་པ་དང༌། དབྱེན་
དང་དེའི་མཚམས་མེད་སྐྱེད་པ་ལ་བྱེད་པ་པོ་ལས་ཀྱི་ཁ་སྐོང་དུ་འོས་པ་དགོས།
• 263 •



པཎ་ཆེན་བདེ་ལེགས་ཉི་མས་མཛད།
དེའི་ལྷག་མ་སྐྱེད་པ་ལ་དེ་མི་དགོས་པའི་ཕྱིར་ཏེ། ཞུ་བ་ལས། ད་གེ་སློང་ལ་ཇི་
ལྟ་བ་བཞིན་དུ། དགེ་སློང་མ་དང་བསླབ་པ་བྱིན་པ་ལ་ཡང་དགེ་འདུན་ལྷག་
མར་འགྱུར་རོ། །ཞེས་གསུངས་པའི་ཕྱིར། འཁོར་ལོའི་དབྱེན་་ནི་མཛོད་རྩ་
འགྲེལ་ལས་གསུངས་པ་ལྟར་ཤེས་པར་བྱའོ། །དབྱེན་ནི་ལྷས་བྱིན་དང་། དེ་
རྗེས་ཕྱོགས་ནི། ཀོ་ཀ་ལི་ཀ་དང་། ཁན་འདྲ་དྲ་བ་བྱ་དང་། རྒྱ་མཚོས་བྱིན་
དང་། ཀ་ཏ་མོ་ར་ཀ་ཧི་བྱ་བཞི་དང་། ཁྱིམ་སུན་འབྱིན་གྱི་ལྷག་མ་ནི། ནང་སོ་
དང༌། འགྲོ་མགྱོགས་གཉིས་དང་། སྡིག་ལྟ་མི་གཏོང་བའི་ལྟུང་བྱེད་ནི། དྲི་རྫི་
ལས་རབ་ཏུ་བྱུང་བའི་དགེ་སློང་འཆི་ལྟས་ཅན་རྣམས་ལ་བརྟེན་ནས་བཅས་་་་
ཤིང༌། བཟློག་ཕམ་དགེ་སློང་མ་སྦོམ་དགའ་མོས་དགེ་སློང་བྱེ་རྒྱས་ལྟུང་བ་
མཐོལ་བ་བཟློག་པ་ལ་བརྟེན་ནས་དང་། དཀོན་མཆོག་སྤངས་པའི་དགེ་
འདུན་ལྷག་( ༢ ༣ ན）མ་མུ་སྟེགས་ཀྱི་རིགས་ལས་རབ་ཏུ་བྱུང་བའི དགེ་སློང་མ་
ནག་མོ་དང༌། འཐབ་གྲོལ་བྱེད་པ་བདེ་བར་གནས་དང༌། བདེ་བར་གནས་
པ་འཛིན་དུ་འཇུག་པའི་ལྷག་མ་གསུམ་དགེ་སློང་མ་སྦོམ་དགའ་མོ་ལ་བརྟེན་་་
ནས་བཅས་སོ། །གཉིས་པ་ངོ་བོ་ནི་བཟློག་བསྒོ་ལྔ་པོ་གང་རུང་གི་མཐར་མ་
བཏང་ཞིང་སྒྲུབ་པས་རབ་ཏུ་ཕྱེ་བའི་བསྙེན་པར་རྫོགས་པའི་རྟེན་ལ་བཅས་་་་
པའི་དངོས་གཞིའི་ལྟུང་བ་དེ། བསྒོ་གྱུར་གྱི་ལྟུང་བའི་མཚན་ཉིད། གསུམ་པ་
སེལ་བ་ལ་ཡང་ལྔ་ཡོད་དེ། བཟློག་བསྒོ་ལྔ་པོ། གང་རུང་གི་མཐར་བཏང་བ་ལྔ་
ཡོད་པའི་ཕྱིར། བཞི་པ་ཅིར་འགྱུར་ནི། ཡན་ལག་ཐམས་ཅད་འཙང་ན་དངོས་
གཞིའི་ལྟུང་བ་སྐྱེད། གཙོ་བོའི་ཡན་ལག་ཀུན་སློང་ལྟ་བུ་མ་ཚང་ན་ལྟུང་མེད་
དུ་འགྱུར་བ་ཡང་ཡོད། གཞན་ཡན་ལག་གང་རུང་གཅིག་མ་ཚང་ན་ན་སྨད་
དང༌། དུ་མ་མ་ཚང་ན་ཆེས་ན་སྨད་དུ་འགྱུར་བ་ཡིན་པའི་ཕྱིར།
• 264 •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད་ཀྱི་སྨད་ཆ།
ཏ༣ ལྟུང་བར་བྱེད་པ་ལྟུང་བྱེད་ཀྱི་སྡེ་བཤད་པ།
ཐ༡ ཞག་གི་ཆད་ལས་དང་འབྲེལ་བ་སྤང་ལྟུང་གི་སྡེ་བཤད་པ།
ད༡ སྤང་ལྟུང་ཐུན་མོང་བ་བཤད་པ།
༈ གསུམ་པ་ལྟུང་བར་བྱེད་པ་ལྟུང་བྱེད་ཀྱི་སྡེ་ལ་གཉིས། ཞག་གི་ཆད་ལས་
དང་འབྲེལ་བ་སྤང་ལྟུང་གི་སྡེ་བཤད་པ་དང༌། བཤགས་པ་ཙམ་དང་འབྲེལ་
བའི་ལྟུང་བྱེད་འབའ་ཞིག་པའི་སྡེ་བཤད་པའོ། །དང་པོ་ལ་གཉིས། ཐུན་མོང་
བ་དང་། ཐུན་མོང་མ་ཡིན་པའོ། །དང་པོ་དེ་འཆད་པར་བྱེད་པ་ལ། ཉིན་
མཚན་གྱི་དང་པོ་མ་ཡིན་པ་ལ་ཐ་མ་མ་ཡིན་པ་མེད་པ་ཉིད་དོ། །ཞེས་སོགས་
ཀྱི་མདོ་བཅུ་བདུན་གསུངས། བཅུ་བདུན་པོ་འདི་ལུང་གང་ལས་བསྡུས་ཚུལ་
ནི། སྤོང་བ་ལ་ནི། ཞེས་དང་། དེའི་འོག་མ་གཉིས། ལུང་ཀོ་ལྤགས་ཀྱི་གཞི་ལས་
བསྡུས། ལས་ལ་ནི། ཞེས་དང༌། རང་བཞིན་ལས། ཞེས་པ་དང་། ཕྱིར་བཅོས་
དང་འབྲེལ་བའི་མདོ་གསུམ་སྟེ་ལྔ་ནི་ལུང་ཞུ་བ་ལས་བསྡུས། དེ་དག་ལས་
གཞན་པའི་མདོ་བཅུ་ནི་ལུང་རྣམ་འབྱེད་ལས་བསྡུས། མདོ་འདི་རྣམས་ལུང་
དུ་ལྟུང་བ་རྣམས་ལ་དངོས་སུ་སོ་སོར་གསུངས་པ་རྣམས་མདོར་བསྡུས་ཏེ་་་་་་
བསྟན་པ་ལ་དགོས་པ་ཡོད་དེ། ཚིག་ཚོགས་ཆུང་བ་དང་། དངོས་སུ་མ་
གསུངས་ཀྱང་མཚན་ཉིད་མཚུངས་པ་རྣམས་རུང་མཐུན་དུ་གོ་བར་འགྱུར་བ།
ཁ་ཅིག་ལ་གཉིས་ཀར་འགྱུར་བའི་དགོས་པ་ཡོད་པའི་ཕྱིར། མདོ་འདི་རྣམས་
（ ༢ ༣ བ）ཀྱི་དོན་བསྡུ་ན་ལྔར་འདུ་སྟེ། དུས་དང་འབྲེལ་བའི་ཐུན་མོང་བ།
བདག་པོ་དང་འབྲེལ་བའི་ཐུན་མོང་བ། ཤན་དང་འབྲེལ་བའི་ཐུན་མོང་བ།
ཕྱིར་བཅོས་པ་དང་འབྲེལ་བའི་ཐུན་མོང་བ། སྤང་བ་དང་པོ་གསུམ་དང་
འབྲེལ་བའི་ཐུན་མོང་བ་རྣམས་སུ་འདུ་བའི་ཕྱིར། དང་པོ་ནི། ཉིན་མཚན་གྱི་
དང་པོ་མ་ཡིན་པ་ལ་ཞེས་སོགས་ཀྱི་མདོ་བཞིས་འཆད། གཉིས་པ་ནི། སྤང་བ་
• 265.



པཎ་ཆེན་བདེ་ལེགས་ཉི་མས་མཛད།
ལ་ནི་འདུ་ཤེས་གཙོ་ཆེར་ཞེས་སོགས་ཀྱི་མདོ་བཞིས་འཆད། གསུམ་པ་ནི། འདི་
ལ་རྗེས་སུ་ཞུགས་པ་ཞེས་སོགས་ཀྱི་མདོ་ལྔས་འཆད། བཞི་པ་ནི། ཆུང་བ ཉིད་
ཀྱི་ཞེས་སོགས་ཀྱིས་འཆད། ལྔ་པ་ནི། འདི་གསུམ་ནི་སྲ་བརྐྱང་གདིང་བ་ལ་མི་
འབྱུང་ངོ༌། །ཞེས་པས་འཆད། དེ་རྣམས་ཀྱི་ནང་ནས་ཉིན་མཚནད་གྱི་དང་པོ་མ་
ཡིན་པ་ལ་ཞེས་སོགས་ཀྱི་སྐབས་སུ་དུས་འབྲེལ་གྱི་ལྟུང་བ་བཤད་པ་ལ། ཡན་
ལག་གི་ཁྱབ་པ། ཡན་ལག་རང་གི་ངོ་བོ། སེལ་བ། ཅིར་འགྱུར། རྒྱུ་མཚན་ནོ། །
དང་པོ་ནི། དུས་འབྲེལ་གྱི་ལྟུང་བ་འདི་རྒྱ་ཆེར་འགྲེལ་ལས། འཆང་རྣམ་གཉིས།
འཇོག་རྣམ་གཉིས། འཕྱིས་རྣམ་གཉིས། འབྲལ་རྣམ་གཉིས། ཉལ་བ་ལྔ། དམག་
ནང་དུ་གནས་པ། གནས་ངན་ལེན་འཆབ་པ་སྟེ་བཅོ་ལྔ་ལ་ཁྱབ་པར་གསུངས།
གཉིས་པ་ནི། རང་རང་གི་མཚན་མོའི་མཐའི་སྐད་ཅིག་མ་དེ་འདས་པ་དང་
དུས་མཉམ་དུ་ལྟུང་བ་དངོས་གཞི་འབྱུང་ལ། དེ་ཡང་ཟླ་འཇོག་གི་ལྟུང་བ་ཞག་
སུམ་ཅུའི་མཚན་མོའི་མཐའི་སྐད་ཅིག་མ་འདས་པ་དང་། རས་ཆེན་ཟླ་བ་ཕྱེད་
དང་། འཆང་བ་གཉིས་ལ་ཞག་བཅུ། ཞག་བདུན་པའི་གསོག་འཇོག་ལ་ཞག་
བདུན། དགོན་པ་བའི་འབྲལ་སྤང་ལ་ཞག་དྲུག །ནུབ་ལྷག་ལ་ཞག་གསུམ་
སྟེ། དེ་རྣམས་ཀྱི་མཚན་མོའི་མཐའི་སྐད་ཅིག་མ་འདས་པ་དང་དུས་མཉམ་དུ་
ལྟུང་བ་རང་རང་གི་དངོས་གཞི་འབྱུང་བ་ཡིན་ནོ། །འོ་ན། མཚན་མོའི་མཐའི་
སྐད་ཅིག་མ་དེ་གང་ལ་བྱེད་སྙམ་ན། མཚན་མོའི་མཐའི་སྐད་ཅིག་མ་ནི་སྐྱ་
རེངས་དང་པོ་ཤར་བའི་སྔ་ལོགས་ཀྱི་སྐད་ཅིག་མ་ལ་བྱེད་དེ། རྒྱ་ཆེར་འགྲེལ་
ལས། ཉིན་མོའི་དང་པོ་ནི་སྐྱ་རེངས་ཤར་བ་ཡིན་པར་གསུངས་ལ། དེའི་མདུན་
རོལ་ནི་མཚན་མོའི་མཐའ་ཡིན་པར་གསུངས་པའི་ཕྱིར། འོ་ན་ ཊཱིཀྐ་ལས།
ཉིན་མཚན་གཉིས་ ༢༤ན) ནི་མཐའི་སྐད་ཅིག་ཅེས་བྱ་ལ། ཉིན་མཚན་གཉིས་
ནི་སྐྱ་རེངས་དང་པོ་ཤར་ན། ཞེས། ཞག་སྔ་མའི་མཐའི་སྐད་ཅིག་དང་། ཕྱི་
མའི་སྐྱ་རེངས་ཤར་བ་གཅིག་ཡིན་པར་གསུངས་པ་དང་། སྤང་པ་རྗེས་ཕྱོགས་
• 26 •



)
འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད་ཀྱི་སྨད་ཆ།
ཀྱི་ཊཱིཀྐར། མཚན་མོའི་མཐའ་མར་ཞེས་བྱ་བར་སྨྲས་ཏེ། སྐྱ་རེངས་ཤར་ནའོ། །
ཞེས་དེ་གཉིས་གཅིག་ཏུ་གསུངས་པ་དང༌། འཆབ་པའི་ཕམ་པའི་ཊཱིཀྐར། ཉིན་
མཚན་གྱི་མཐའ་ནི་ཁ་ན་མ་ཐོ་བ་ཡོངས་སུ་རྫོགས་པར་འགྱུར་ཏེ། འདིར་
གཞུང་གི་སྐྱ་རེངས་ཤར་བ་ན་ཕམ་པར་འགྱུར་རོ། །ཞེས་གསུངས་པ་ཡིན་ནོ། །
ཞེས་མཐའི་སྐད་ཅིག་མ་དང་སྐྱ་རེངས་ཤར་བ་མིང་གི་རྣམ་གྲངས་སུ་བཤད་་་་
པའི་ཕྱིར་དང༌། མདོ་རྩ་བ་ལས། ཉིན་མཚན་གྱི་མཐའ་མའི་ཆ་མ་ཡིན་པ་
འཆབ་པ་མི་འབྱུང་ངོ༌། །ཞེས་དང་། དེའི་ཊིཀྐར། སྐྱ་རེངས་ཤར་ན་ནི་འཆབ་
པ་འབྱུང་བ་ཁོ་ནར་འགྱུར་རོ། །ཞེས་བཤད་པས། དེ་གཉིས་དོན་གཅིག་ཏུ་
གསུངས་པའི་གཞུང་བཞི་དང་འགལ་ལོ། །སྙམ་ན་མ་འགལ་ཏེ། ལུང་དང་པོའི་
དོན་ཉིན་མཚན་གཉིས་པའི་མཐའི་སྐད་ཅིག་མ་འདས་པ། ཉིན་མཚན་གསུམ་
ངའི་སྐྱ་རེངས་དང་པོ་ཤར་བ་ལ་བྱེད་པ་དང་། ལུང་གཉིས་པའི་དོན་ནི་
མཚན་མོའི་མཐར་ལྟུང་བྱེད་དུ་འགྱུར་བ། སྐྱ་རེངས་ཤར་བ་ན་ལྟུང་བྱེད་དུ་
འགྱུར་བ་ལ་བྱེད། གཞུང་ཕྱི་མ་གཉིས་ཀྱི་དོན་ནི་མཚན་མོའི་མཐའི་སྐད་ཅིག་
མ་ལ་ལྟུང་བ་འབྱུང་ཞིང་། སྐྱ་རེངས་དང་པོ་ཤར་བ་ན་འཆབ་པའི་ལྟུང་བ་
བྱུང་ཟིན་པ་ལ་འབྱུང་འགྱུར་གྱི་སྒྲ་བཤད་པ་ཡིན་ནོ། །ཞེས་མཚོ་ཊཱིཀ་ལས་
བཤད་པའི་ཕྱིར། གསུམ་པ་སེལ་བ་ནི། སྔ་རོལ་གྱི་དུས་རྣམས་སོ། །བཞི་པ་
ཅིར་འགྱུར་ནི་དངོས་པོ་གང་སྤང་དགོས་ཀྱི་དུས་འབྲེལ་གྱི་ལྟུང་བ་ལ་སྦྱོར་་་་་
ལྟུང་མེད་ཅིང་། གནས་དང་འབྲེལ་བའི་ལྟུང་བ་རྣམས་ལ་དུས་ཀྱི་ཡན་ལག་མ་
ཚང་བ་ལ་ན་སྨད་དུ་འགྱུར་རོ། །དེ་ཡང་རྣམ་འབྱེད་ལས། གོས་དང་ལྷུང་
བཟེད་ཞག་གཅིག་གི་བར་དུ་བཅང་བར་བྱའོ། །ཞེས་སོགས་འཆང་རྣམ་
གཉིས་དང༌། ཟླ་འཇོག །དགོན་པ་བའི་འབྲལ་སྤང་། རས་ཆེན་བཞག་འཕྱིས་
པ་རྣམས་ལ་རང་རང་གི་ཞག་གི་མཚན་མོའི་མཐའ་མ་རྫོགས་བར་དུ་ལྟུང་་་་་
མེད་དུ་གསུངས་པས། དངོས་པོ་སྤང་དགོས་ཀྱི་ལྟུང་བ་གཞན་( ༢༤བ） རྣམས་
• 267 •



པཎ་ཆེན་བདེ་ལེགས་ཉི་མས་མཛད།
ལ་ཡང་མཚོན་ནུས་པ་དང༌། ཞུ་བ་ལས་ཀྱང་། ཞག་བདུན་མ་ལོ་ན་པ་ཉིད་དུ་
འདུ་ཤེས་ན་ཉེས་པ་མེད་དོ། །ཞེས་གསུངས་པའི་ཕྱིར། འོ་ན། བམ་པོ་ལྔ་བཅུ་
བ་ལས། འཆང་བ་དང་འབྲལ་བ་ཞེས་བྱ་བའི་སྤང་བའི་ལྟུང་བྱེད་ཀྱི་སྦྱོར་བ་
བརྩམས་ནས་དངོས་གཞི་ལ་ཐུག་གི་བར་དུ་ཉེས་བྱས་སོ། །ཞེས་གསུངས་པ་
དང་། བསྡུ་བ་ལས། ཉིན་རེ་ཉེས་བྱས་རེ་རེའོ། །ཞེས་འཆད་པ་ལ་ཉེས་བྱས་སུ་
བཤད་པ་འགལ་ལོ་ཞེ་ན་སྐྱོན་མེད་དེ། དེ་དག་ནི་རང་འགར་འཇོག་པའི་སྦྱོར་
བ་ལྷོད་པའི་བསླབ་བྱའི་ཉེས་བྱས་འབྱུང་བའི་དོན་ཡིན་གྱི། སྦྱོར་་ལྟུང་འབྱུང་
བའི་དོན་མ་ཡིན་པའི་ཕྱིར། གནས་དང་འབྲེལ་བའི་ལྟུང་བ་རྣམས་ལ་ན་སྨད་
དུ་འགྱུར་ཚུལ་ཡོད་དེ། དམག་ནང་དུ་གནས་དེ་ལ་ཉིན་མོ་གནས་ན་ཡང་ལྟུང་
བ་སྐྱེད་ཅིང་། གནས་འབྲེལ་གྱི་ལྟུང་བ་གཞན་ལ་མཚན་མོ་འདས་ན་ལྟུང་བ་
སྐྱེས་ཀྱི་ཉིན་མོ་མི་སྐྱེས་པར་ཊིཀྐ་ལས་གསུངས་པའི་ཕྱིར། དེ་ལྟར་ན་དུས་
འབྲེལ་གྱི་ལྟུང་བ་རྣམས་ལ་རང་རང་གི་ཞག་གི་མཚན་མོའི་མཐའི་སྐད་ཅིག་་་
མ་རྫོགས་དགོས་ན། ཉིན་མཚན་གྱི་ཐོག་མཐའ་གང་ནས་བྱེད་སྙམ་ན། སྐྱ་
རེངས་དང་པོ་ཤར་བ་ཉིན་མོའི་ཐོག་མ་དང་ཉི་མ་ནུབ་པ་ཉི་མོའི་མཐའ་མར་
འཇོག་སྟེ། མདོ་རྩ་བར། དེའི་དང་པོ་ནི་སྐྱ་རེངས་དང་པོ་དེའོ། །ཞེས་དང་། ཉི་
མ་ནུབ་པའི་མཐའ་ནི་ཉིན་མོའི་མཐའ་ཡིན་ནོ། །ཞེས་དང༌། འོད་ལྡན་ནས་
ཀྱང་། ཉི་མ་མ་ཤར་ཡང་སྐྱ་རེངས་འཆར་ན་ཉིན་མོར་ཐ་སྙད་གདགས་སམ་
ཞེ་ན། བཤད་པ་སྣང་བ་ཡོད་པའི་ཕྱིར། ཞེས་གསུངས་པའི་ཕྱིར། སྐྱ་རེངས་
དང་པོ་དེ་ཇི་ཙམ་ནས་ཤར་སྙམ་ན། ནམ་ལ་སྲོད། གུང་ཐོ་རངས་དང་གསུམ་
དུ་བྱས་པའི་ཐོ་རངས་ཀྱི་ཐུན་དང་པོའི་སྐྱ་རེངས་ཕྱེད་ནས་སྐྱ་རེངས་དང་པོ་་་
ཤར་བ་ཡིན་ཏེ། དགེ་སློང་མའི་རྣམ་འབྱེད་ལས། ཐུན་མཐའ་མའི་དང་ངོའི་
ཕྱེད་ནི་རྔ་བརྡུང་དུ་ཉེ་བའི་མཚན་མོའི་སྐྱ་རེངས་ཤར་བའི་དུས་ཡིན་ནོ། །
ཞེས་གསུངས་པའི་ཕྱིར། བྱེ་བྲག་བཤད་མཛོད་ལས་ནི། ནམ་གྱི་ལྔ་ཆ་ལུས་པ་
，268 •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད་ཀྱི་སྨད་ཆ།
ན་སྐྱ་རེངས་འཆར་བར་བཤད་ལ། འོད་ལྡན་ལས། དེ་སྒྲ་ཇི་བཞིན་དུ་ཁས་
མི་ལེན་ཞིང་སྐྱ་རེངས་ཤར་བའི་མཚན་མ་ནམ་མཁའ་ལ་མངོན་སུམ་དུ་སྣང་
བའི་ཚེ་རྩོད་དུ་མེད་པ་ཁོ་ནའོ། །ཞེས་གསུངས། ནམ་མཁའ་ལ་མཚན་མ་ཇི་
ལྟར་སྣང་( ༢༥ན）བ་ནི་དེར་སྐར་མའི་བསྟན་བཅོས་དྲངས་པ་ལས། སྐྱ་རེངས་
དང་པོ་ཤར་བ་ན། །ཤར་ཕྱོགས་སུ་ནི་སྔོར་སྣང་ཞིང་། །སྐར་མའི་མདངས་ཀྱི་
འོད་ཉམས་ལ། །ནམ་མཁའ་སྔོ་སྐྱར་འགྱུར་བ་ཡིན། །སྐྱ་རེངས་བར་བ་ཤར་བ་
ན། །དེས་ནི་ཤར་ཕྱོགས་སྐྱ་ཞིང་དམར། །རྒྱུ་སྐར་འོད་ནི་ཆུང་བ་དང་། །ནམ་
མཁའ་སེར་སྐྱར་འགྱུར་བ་ཡིན། །སྐྱ་རེངས་ཐ་མ་ཤར་བ་ན། །རྒྱུ་སྐར་འོད་ནི་
མེད་པ་དང་། །སྐྱ་རེངས་ཐ་མ་འོད་ཟེར་ཤར། །འོད་ཟེར་ཉི་མ་ཤར་བར་དུ། །
ཞེས་དང་། རྣམ་འབྱེད་ལས། སྐྱ་རེངས་དང་པོ་ནི་སྔོན་པོར་སྣང་བའོ། །སྐྱ་
རེངས་བར་པ་ནི་སེར་པོར་སྣང་བའོ། །སྐྱ་རེངས་ཐ་མ་ནི་དམར་པོར་སྣང་
བའོ། །ཞེས་གསུངས་པའི་ཕྱིར། །
༈ གཉིས་པ་བདག་པོ་དང་འབྲེལ་བའི་ཐུན་མོང་བ་ལ། ཡན་ལག་གི་ཁྱབ་
པ། ཡན་ལག་རང་གི་ངོ་བོ། སེལ་བ། ཅིར་འགྱུར།, རྒྱུ་མཚན་ནོ། །དང་པོ་ནི།
བདག་པོ་དང་འབྲེལ་བའི་སྤང་ལྟུང་འདི་ལ། འཆང་འཇོག་འཁྲུར་འཇུག་བཅུ་
ཚན་བར་པ་དང་། སྣོད་འཆང་འཐག་འཇུག་རས་ཆེན་བརྟད་དང་མཐའོ། །
ཞེས་པའི་ལྟུང་བ་བཅོ་བརྒྱད་ལ་ཁྱབ་བོ། །གཉིས་པ་ནི། དངོས་པོ་རང་ཉིད་
དབང་ཞིང་དབང་བར་འདུ་ཤེས་པ་སྟེ་རང་ཉིད་དོ། །ཞེས་དང༌། འདུ་ཤེས་
ལས་གཙོ་ཆེར། ཞེས་གསུངས་པའི་ཕྱིར། གསུམ་པ་ནི། གཞན་གྱི་ལ་གཞན་གྱི་
ཡིན་པར་ཤེས་པ་དང༌། རང་གི་ལ་གཞན་གྱི་ཡིན་པར་འཁྲུལ་བ་དང་། གཞན་
གྱི་ལ་རང་གི་ཡིན་པར་འཁྲུལ་བ་དང་གསུམ་མོ། །བཞི་པ་ལ། གཞན་གྱི་ལ་
གཞན་གྱི་ཡིན་པར་ཤེས་པ་ལ་ཅིར་འགྱུར་བ་ནི། ལྟུང་མེད་དུ་འགྱུར་བ་ལྔ་།
ལྟུང་བ་གཞན་དུ་འགྱུར་བ་གཅིག །ལྟུང་བ་ན་སྨད་དུ་འགྱུར་བ་བཅུ་གཉིས་སུ་
， 269 •



པཎ་ཆེན་བདེ་ལེགས་ཉི་མས་མཛད།
ཡོད་དེ། །དངོས་པོ་དེ་གཞན་གྱི་ཡིན་པ་ལ་དེར་འདུ་ཤེས་ན་འཆང་བ་གཉིས་
དང་། འཇོག་པ་དང༌། རས་ཆེན་བཞག་འཕྱིས་པ་དང་བརྟད་བྱུང་་བགོས་ཕྱིས་
པ་དང་། ལྔ་ལ་ལྟུང་མེད་དུ་འགྱུར་ཞིང་། རིན་པོ་ཆེ་ལ་རེག་པ་ནི་ལྟུང་བྱེད་
འབའ་ཞིག་པར་འགྱུར། འཁྲུར་འཇུག་སོགས་བཅུ་གཉིས་ལ་ནི་རང་རང གི་
ན་སྨད་དུ་འགྱུར་བའི་ཕྱིར། དང་པོ་གྲུབ་སྟེ། ཞུ་བ་ལས། གཞན་སྤྱི་ལྷུང་བཟེད་
ཡུན་རིང་པོར་བཅངས་ཀྱང་ཉེས་པ་མེད། ཅེས་པ་དང་། རྣམ་འབྱེད་འས།
གོས་དང་ལྷུང་བཟེད་ཞག་( ༢༥ བ)བཅུའི་ནང་རོལ་དུ་གཞན་ལ་ང་ཏང་བར བྱ།
གོས་དེ་ཟླ་བའི་ནང་རོལ་ཏུ་གཞན་ལ་བཏང་བར་བྱ་ཞེས་གསུངས་པས་ལྟུང་་་
མེད་དུ་མངོན་ཏེ། ལྟུང་བ་བྱུང་ན་ལྟུང་བ་མི་འབྱུང་བར་བྱ་བའི་ཆེད དུ་
གཞན་ལ་བཏང་བ་དོན་མེད་པའི་ཕྱིར་དང་། རས་ཆེན་བཞག་འ ཕྱིས་ཀྱང་
ལྟུང་བ་མེད་པ་ནི། རས་ཆེན་རྙེད་པ་མ་བཏང་ན་ལྟུང་མེད་དུ་གསུངས་ང་ ས་
ཤེས་ཏེ། གཞན་གྱི་ཡིན་ཀྱང་ལྟུང་བ་བྱུང་ན་གཏང་བ་དོན་མེད་པའི་ཕྱིར་
དང་། བརྟད་བྱུང་བགོས་ཕྱིས་ཀྱི་ལྟུང་བ་མེད་པ་ནི་དགག་བྱ་མེད་པའི་ཕྱིར།
འདིའི་དགག་བྱ་ནི། རང་གི་ཡོ་བྱད་ཆུད་ཟོས་པ་ཡིན་ལ། གཞན་གྱི་ཡིན་ན་
དགག་བྱ་དེ་མེད་པའི་ཕྱིར་དང་། ཐམས་ཅད་ཀྱིས་གཞན་གྱི་ཡོ་བྱད་ཆུད་ཟོས་
པ་སྤང་དགོས་ན་སྒྲུབ་མི་ནུས་པའི་ཕྱིར། །ཞེས་གསུངས། གཉིས་པ་གྲུབ སྟེ།
རིན་པོ་ཆེ་ལ་རེག་པ་ནི་ལྟུང་བྱེད་འབའ་ཞིག་པར་འགྱུར་ཏེ། མདོ་རྩ་བར།
རིན་པོ་ཆེ་རང་གི་མ་ཡིན་པ་དང༌། དེར་སྨོས་པ་ལ་རེག་གམ། ཞེས་གསུངས་
པའི་ཕྱིར། གསུམ་པ་གྲུབ་སྟེ། ཞུ་བ་ལས། གཞན་དབང་ངའི་ཆོས་གོས་
འཁྲུར་རྩོལ་ན་ཅིར་འགྱུར་ཉེས་བྱས་སོ། །ཞེས་བྱ་བ་ལ་སོགས་པ་གསུངས་ང་འི་
ཕྱིར། །
༈ འདི་ལ་རྗེས་སུ་ཞུགས་པ་ཉིད་ཀྱང་ཉམས་པ་ཡིན་ནོ། །ཞེས་སོགས་ཀྱི་
སྐབས་སུ་ཤན་དང་འབྲེལ་བའི་ཐུན་མོང་བ་བཤད་པ་ལ། དགོས་དོན། བསྡུས་
• 27 () •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད་ཀྱི་སྨད་ཆ།
དོན་གཉིས། དང་པོ་ནི། ཞག་ཤན་བཅས་པ་ལ་དགོས་པ་ཡོད་དེ། ཤན་ལྟུང་
གིས་འཇིགས་ནས་ཡོ་བྱད་མྱུར་དུ་བྱིན་གྱིས་བརླབ་པ་ལ་བརྩོན་པར་བྱ་བའི་་་
ཆེད་ཡིན་པའི་ཕྱིར། ལྟུང་ཤན་བཅས་པ་ལ་དགོས་པ་ཡོད་དེ། སྤང་ལྟུང་གིས་
འཇིགས་ནས་སྤང་ལྟུང་ཕྱིར་བཅོས་ལ་མྱུར་དུ་བརྩོན་པར་བྱ་བའི་ཆེད་ཡིན་་་་
པའི་ཕྱིར། །
༈ གཉིས་པ་ལ་ཁྱབ་པ། དབྱེ་བ། བསྡུ་བ། ངོ་བོ། ཤན་འདྲེས་པའི་དུས།
ཤན་རྡེག་པའི་ཚུལ། མཐའ་བཅད་མུ་བརྩི་ཚུལ་དང་བདུན། དང་པོ་ལ། ཞག་
ཤན་གྱི་ཁྱབ་པ། ལྟུང་ཤན་གྱི་ཁྱབ་པ་གཉིས། དང་པོ་ནི། ཞག་ཤན་གྱིས་ལྟུང་
བ་དུ་ལ་ཁྱབ་ན། དེ་ཡང་བཞག་ཏུ་ཡོད་དེ། འཆང་གཉིས། འཇོག་གཉིས།
དགེ་སློང་མས་ཟླ་བ་ཕྱེད་ཕྱེད་ནས་ཆོས་གོས་བྱིན་གྱིས་མ་བརླབས་པའི་ལྟུང་་་
བ་རྣམས་( ༢༦ན）ལ་ཁྱབ་པའི་ཕྱིར། གཉིས་པ་ནི། དེ་ལ་གཞིའི་སྒོ་ནས་དབྱེ་
ན། གོས་ཀྱི་ཤན། ལྷུང་བཟེད་ཀྱི་ཤན། སྨན་གྱི་ཤན། ལྟུང་ཤན་དང་བཞི་ཡོད་
ཅིང༌། དང་པོ་ལ་ཡང་ཞག་བཅུའི་ཤན་དང་། ཟླ་འཇོག་གི་ཤན་གཉིས་སུ་ཡོད།
གསུམ་པ་དེ་དག་བསྡུ་ན། ལྟུང་བའི་རྒྱུར་གྱུར་པའི་ཞག་ཤན་དང༌། སྤང་བའི་
རྒྱུར་གྱུར་པའི་ལྟུང་ཤན་གཉིས་སུ་འདུ་སྟེ། དང་པོ་གསུམ་སྔ་མར་འདུ་བའི་
ཕྱིར། བཞི་པ་ནི། སྤྱིར་ཤན་ཡིན་ན། རྡེག་བྱེད་ཀྱི་རྗེས་ཞུགས། བརྡེག་བྱ་དེ་
ལ་གོས་པར་བྱས་པའི་སྟོབས་ཀྱིས་རང་གི་འབྲས་བུར་གྱུར་པའི་ལྟུང་བ་དེའི་
རྒྱུའམ་ནུས་པ་ཡིན་པས་ཁྱབ་ཅིང་དེ་ལ་ཡང་ཞག་ཤན་དང༌། ལྟུང་ཤན་གཉིས་
ལས། དང་པོ་ནི། རྡེག་བྱེད་ཀྱི་ཡོ་བྱད་དེ་ལ་རང་གི་ཡིན་པར་འདུ་ཤེས་པའི་
རྗེས་ཞུགས་དེ། བརྡེག་བྱའི་ཡོ་བྱད་དེ་ལ་གོས་པའི་སྟོབས་ཀྱིས་བརྡེག་བྱའི་ཡོ་
བྱད་དེ་རང་སྟོབས་ཀྱིས་ལྟུང་བ་སྐྱེད་པའི་དུས་མ་ཡིན་ཡང་ཤན་སྟོབས་ཀྱིས་་་
ལྟུང་བ་སྐྱེད་པའི་རྒྱུར་གྱུར་པའི་རིགས་སུ་གནས་པ་དེ། ཞག་ཤན་གྱི་མཚན་
ཉིད། ཞག་ཤན་གང་ཞིག །བྱིན་རླབས་ཅན་དང་མ་འབྲེལ་བའི་བརྡེག་བྱའི་ཡོ་
• 27 [ •



པཎ་ཆེན་བདེ་ལེགས་ཉི་མས་མཛད།
བྱད་ལ་གོས་པར་བྱེད་པའི་ནུས་པ་དེ། ཁྱད་པར་ཅན་མ་ཡིན་པའི་ཞག་ཤན་
གྱི་མཚན་ཉིད། དེ་གང་ཞིག །བརྡེག་བྱའི་བྱིན་རླབས་ཅན་ལ་གོས་པར་བྱེད་
པའི་ནུས་པ་དེ། ཞག་ཤན་ཁྱད་པར་ཅན་གྱི་མཚན་ཉིད། ཤན་རྗེས་ཞུགས།
རྒྱུན་འབྲེལ། ཤུགས་ཞེས་པ་རྣམ་གྲངས་སོ། །བྱེ་བྲག་ཏུ་ཞག་ཤན། རྫས་ཤན།
དུས་ཤན་རྣམས་རྣམ་གྲངས་སོ། །རྡེག་བྱེད་སྤང་ལྟུང་གི་སྟོབས་ཀྱིས་བརྡེག་
བྱའི་གཞི་ལ་ད་ལྟ་སྤང་འོས་སུ་གནས་པ་རྒྱུན་ཆགས་སུ་འབྲེལ་བའི་ནུས་པ་དེ།
སྤང་ཤན་གྱི་མཚན་ཉིད་དེ་ལྟུང་ཤན་གྱི་ངོ་བོ་ཡང་ཡིན་ནོ། །སྤང་ལྟུང་དངོས་
གཞི་ཡིན་ཞིང༌། ཁྱད་པར་ཅན་མ་ཡིན་པའི་དགེ་སློང་གི་རྒྱུད་ལ་རྒྱུན་འབྲེལ་
བར་ཡོད། །རང་གི་ངོ་བོ་ཤེས་ཤིང་དྲན་ནུས་པ་དེ། སྤང་ཤན་རྡེག་བྱེད་ཀྱི་
མཚན་ཉིད། ཁྱད་པར་ཅན་མ་ཡིན་པའི་དགེ་སློང་གི་རྒྱུད་ཀྱི་སྤང་ལྟུང་སུམ་ཅུ་
པོ་རྣམས་དེའི་མཚན་གཞི་ཡིན། རྡེག་བྱེད་སྤང་ལྟུང་ལས་ཕྱིས་རྙེད་ཀྱི་ཡོ་བྱད་
ཡིན་པ་གང་ཞིག །ད་ལྟ་སྤང་འོས་སུ་གནས་པ་དེ། སྤང་ཤན་བརྡེག་བྱའི་
མཚན་ཉིད། ཅིའི་ཕྱིར་ཤན་ཞེས་བྱ་ཞེ་ན། ( ༢༦བ) རྡེག་བྱེད་ཀྱི་ཉེས་དམིགས།
བརྡེག་བྱའི་ཡོ་བྱད་ལ་གོས་པར་བྱས་བས་ན་ཤན་དང་། ཅིའི་ཕྱིར་རྫས་ཤན་
ཞེས་བྱ་ཞེ་ན། ལྟུང་བའི་རྒྱུར་གྱུར་པའི་རྫས་དེ་ལ་རང་གི་ཡིན་པར་འདུ་ཤེས་
པའི་ཉེས་དམིགས་དེ་བརྡེག་བྱའི་ཡོ་བྱད་ལ་གོས་པར་བྱེད་པས་ན་རྫས་ཤན་་་་
དང་། ཅིའི་ཕྱིར་ཤན་ལྟུང་ཞེས་བྱ་ཞེ་ན། རྡེག་བྱེད་སྤང་ལྟུང་ཕྱིར་བཅོས་
མ་བྱས་པའི་ཉེས་དམིགས་ཀྱིས་བརྡེག་བྱའི་ཡོ་བྱད་ལ་གོས་པར་བྱས་པས་ན་་་
ཤན་ལྟུང་ཞེས་བྱའོ། ། །
༈ ལྔ་པ་ནི། རང་རང་གི་ཞག་གྲངས་མཐའ་མའི་མཚན་མོའི་མཐའི་སྐད་
ཅིག་མའི་དུས་སུ་ཤན་བརྡེག་ཅིང༌། དེའི་ཞག་ཕྱི་མའི་སྐྱ་རེངས་ཤར་བ་ནི་
ཤན་ལྟུང་བྱེད་པའི་དུས་ཡིན་ནོ། ། །
༈ དྲུག་པ་ནི། ཞག་ཤན་བརྡེག་པའི་ཚུལ་དང་། ལྟུང་ཤན་བརྡེག་པའི་ཚུལ་
，272 •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད་ཀྱི་སྨད་ཆ། །
གཉིས། དང་པོ་ལ། གོས་ཤན་པ་བརྡེག་པའི་ཚུལ་དང་། ལྷུང་བཟེད་ཀྱི་དེ་
དང༌། སྨན་གྱི་ཤན་བརྡེག་པའི་ཚུལ་དང་གསུམ་ལས། དང་པོ་ལ། ཞག་
བཅུའི་གོས་ཀྱི་ཤན་བརྡེག་པའི་ཚུལ་དང་། ཟླ་འཇོག་གི་གོས་ཀྱི་ཤན་བརྡེག་
ཚུལ་གཉིས། དང་པོ་ལ། ཞག་བཅུའི་ཁྱད་པར་ཅན་མ་ཡིན་པའི་དེ་དང་།
ཁྱད་པར་ཅན་གྱི་དེ་གཉིས། དང་པོ་ནི། བྱིན་གྱིས་མ་བརླབས་པའི་གོས་
སྔ་མས་བྱིན་གྱིས་མ་རླབས་པའི་གོས་ཕྱི་མ་ལ་ཤན་རྡེག་པ་ཡིན་ཏེ། དཔེར་
ན། བཅས་ལྡན་དགེ་སློང་གི་ཚེས་གཅིག་གི་ཉིན་གོས་རྙེད་པ་བྱིན་གྱིས་མ་
བརླབས་པར་བཞག །ཚེས་གཉིས་ནས་ཚེས་བཅུའི་བར་དུ་གོས་རྙེད་པ་བྱིན་
གྱིས་མ་བརླབས་པར་བཞག་སྟེ། ཞག་བཅུའི་ཐ་མ་མཚན་མོའི་ཐ་མའི་དུས་
དེར་ཤན་བརྡེག་ཅིང་། ཞག་བཅུ་གཅིག་གི་སྐྱ་རེངས་ཤར་བ་ན་གོས་སྔ་མ་ལ་
རང་སྟོབས་དང་ཕྱི་མ་ལ་ཤན་སྟོབས་ཀྱིས་ལྟུང་བ་སྐྱེད་པ་ཡིན་ནོ། །འདི་ལ་
དུས་མཉམ་པས་དུས་མཉམ་པ་ལ་ཤན་བརྡེག་པ་མེད་དེ། གྲུབ་བྱེད་རྟོགས་
སླའོ། །གཉིས་པ་ནི། བྱིན་གྱིས་བརླབས་པའི་གོས་ལ་ཤན་བརྡེག་པར་བྱེད་
ཅིང་། འདི་ལ་ཡང་སྔ་མས་ཕྱི་མ་ལ་ཤན་བརྡེག་པའི་ཚུལ་དང་། དུས་མཉམ་
པས་དུས་མཉམ་པ་ལ་བརྡེག་པའི་ཚུལ་གཉིས། དང་པོ་ནི། ཚེས་གཅིག་གི་ཉིན་
པར་གོས་རྙེད་པ་བྱིན་གྱིས་མ་བརླབས་པར་བཞག །ཚེས་གཉིས་ནས་ཚེས་
བཅུའི་བར་ལ་གོས་རྙེད་པ་བྱིན་གྱིས་བརླབས་ནས་བཞག་པའི་ཚེ་ཞག་བཅུ་་་
གཅིག་པའི་( ༢ ༧ན） སྐྱ་རེངས་ཤར་བ་ན་སྔ་མས་རང་སྟོབས་དང་ཕྱི་མས་ཤན་་་
སྟོབས་ཀྱིས་སྤང་ལྟུང་སྐྱེད་པ་ལྟ་བུའོ། །གཉིས་པ་ནི། ཚེས་གཅིག་གི་ཉིན་པར་
གོས་གཉིས་དུས་མཉམ་དུ་རྙེད། གཅིག་བྱིན་གྱིས་མ་བརླབས་པར་བཞག །
གཅིག་བྱིན་གྱིས་བརླབས་ཏེ་བཞག་པ་ན། ཚེས་བཅུ་གཅིག་པའི་སྐྱ་རེངས་
ཤར་བ་ན་བྱིན་གྱིས་མ་བརླབས་པ་ལ་རང་སྟོབས་དང་། བྱིན་གྱིས་བརླབས་པ་
ལ་ཤན་སྟོབས་ཀྱིས་ལྟུང་བ་སྐྱེད་པ་ལྟ་བུའོ། །དེ་སྐད་དུ་ཡང་ཊིཀྐ་ཆེན་ལས།
• 273 •



པཎ་ཆེན་བདེ་ལེགས་ཉི་མས་མཛད།
གོས་དང་ལྷུང་བཟེད་ལ་རྡེག་བྱེད་ནི་བྱིན་གྱིས་མ་རླབས་པ་ཁོ་ན་འོ། །བརྡེག་
བྱ་བརླབས་མ་བརླབས་གཉིས་ཀ་ཡོད་ལ། དེ་ལ་ཞག་ཤན་ཁྱད་པར་ཅན་ཡིན་
མ་ཡིན་གྱི་ཐ་སྙད་བྱེད་དོ། །དེ་ཡང་མ་བརླབས་པ་བརྡེག་པ་ལ་རྡེག་བྱེད་དང་
བར་དུ་ཞག་གིས་ཆོད་པ་ངེས་པར་དགོས་ཏེ། མ་ཆོད་ན་ཤན་ལ་མི་ལྟོས་པར་
སྤང་བ་སྐྱེད་པས་སོ། །བརླབས་པ་ལ་རྡེག་པ་ནི། ཞག་གིས་ཆོད་པ་དང་མ་ཆོད་
པར་ཉི་མ་གཅིག་ལ་རྙེད་པ་དང༌། དེ་ལ་ཡང་དུས་རིམ་གྱིས་ཅིག་ཅར་རྙེད་པ་
ཡོད་དོ། །ཞེས་གསུངས། གཉིས་པ་ལ་ཁྱད་པར་ཅན་མ་ཡིན་ང་ ་དང་། ཁྱད་
པར་ཅན་གྱི་ཤན་བརྡེག་ཚུལ་གཉིས། དང་པོ་ནི། ཚེས་གཅིག་གི་ཉིན་པར་
འཁོར་གསུམ་ཁེབས་པའི་མཐའི་ཚད་དུ་མ་ལོངས་ཤིང་ཁྲུ་གང་ཡན་ཆད་ཀྱི་་་་
ཚད་དུ་ལོངས་པའི་གོས་གཅིག་རྙེད་པ་ཁ་སྐོང་གི་རེ་བ་དང་བཅས་དེ། བྱིན་
གྱིས་མ་བརླབས་པར་བཞག །ཚེས་གཉིས་ནས་སུམ་ཅུའི་བར་གང་ཡང་རུང་
བ་ལ་དེ་ལྟ་བུའི་གོས་རྙེད་པ་བྱིན་གྱིས་མ་བརླབས་པར་བཞག་སྟེ། སོ་གཅིག་
པའི་སྐྱ་རེངས་ཤར་བ་ན་སྔ་མ་ལ་རང་སྟོབས་དང་ཕྱི་མ་ལ་ཤན་སྟོབས་ཀྱིས་་་་
སྤང་ལྟུང་སྐྱེད་པ་ལྟ་བུ་ཡིན། ཕྱི་མ་ལ་རང་སྟོབས་ཀྱིས་སྤང་ལྟུང་མི་སྐྱེང་དེ།
དེའི་ཚེ་དེ་རང་ངོས་ནས་ཞག་མ་ལོན་པའི་ཕྱིར། འདི་ལ་དུས་མཉམ་པས་དུས་
མཉམ་པ་ལ་ཤན་རྡེག་པ་མེད་དོ། །གཉིས་པ་ལ། སྔ་མས་ཕྱི་མ་ལ་ཤན་བརྡེག་
པ་དང༌། དུས་མཉམ་པས་དུས་མཉམ་པ་ལ་ཤན་རྡེག་པའི་ཚུལ་གཉིས་ལས།
དང་པོ་ནི། ཚེས་གཅིག་གི་ཉིན་དེ་ལྟ་བུའི་གོས་རྙེད་པ་བྱིན་གྱིས་མ་བརླབས་
པར་བཞག །ཚེས་གཉིས་ནས་སུམ་ཅུའི་བར་གང་རུང་ལ་དེ་ལྟ་བུའི་གོས་རྙེད་
པ་བྱིན་གྱིས་བརླབས་ཏེ་བཞག་པ་ན། སོ་གཅིག་པའི་སྐྱ་རེངས་ཤར་བ་ན་སྔ་
མ་( ༢ ༧བ）ལ་རང་སྟོབས་དང་། ཕྱི་མ་ལ་སྔ་མའི་ཤན་སྟོབས་ཀྱིས་ལྟུང་བ་སྐྱེད་
པ་ཡིན་ནོ། །ཕྱི་མ་འདི་ལ་རང་སྟོབས་ཀྱིས་སྤང་ལྟུང་མི་སྐྱེད་དེ། དེ་བྱིན་གྱིས་
བརླབས་པའི་གོས་ཡིན་པའི་ཕྱིར། གཉིས་པ་ལ། ཚེས་གཅིག་གི་ཉིན་དེ་ལྟ་བུའི་
• 27 4 •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད་ཀྱི་སྨད་ཆ།
གོས་གཉིས་དུས་མཉམ་དུ་རྙེད་པ་གཅིག་བྱིན་གྱིས་མ་བརླབས་པར་བཞག །
གཅིག་བྱིན་གྱིས་བརླབས་ཏེ་བཞག་པ་ལ། སོ་གཅིག་པའི་སྐྱ་རེངས་ཤར་བ་ན།
མ་བརླབས་པ་ལ་རང་སྟོབས་དང༌། བརླབས་པ་ལ་ཤན་སྟོབས་ཀྱིས་སྤང་ལྟུང་
སྐྱེད་པ་ཡིན་ནོ། ། །
༈ གཉིས་པ་ལྷུང་བཟེད་ཀྱི་ཤན་བརྡེག་པ་ལ། ཁྱད་པར་ཅན་མ་ཡིན་པའི་
དེའི་ཤན་རྡེག་ཚུལ་དང༌། ཁྱད་པར་ཅན་གྱི་དེའི་ཤན་རྡེག་ཚུལ་གཉིས། གཉིས་
པ་ལ། དུས་མཉམ་པ་དང་དུས་མི་མཉམ་པའི་ཤན་རྡེག་ཚུལ་གཉིས་ཡོད་ཅིང་།
འདི་དག་ལྷུང་བཟེད་དང་གོས་འདོན་པ་བརྗེ་སྟེ། ཞག་བཅུའི་འཆང་སྤངས་
ཀྱི་སྐབས་ལྟར་ཤེས་པར་བྱའོ། །དོན་བསྡུ་ན་གོས་ལྷུང་བཟེད་ཀྱི་སྐབས་འདིར་
ཤན་རྡེག་བྱེད་བྱིན་རླབས་ཅན་མ་ཡིན་པ་དགོས་ཤིང་། བརྡེག་བྱ་ཁྱད་པར་
ཅན་ལ་བྱིན་རླབས་ཅན་དང་། ཁྱད་པར་ཅན་མ་ཡིན་པ་ལ་བྱིན་རླབས་ཅན་
མ་ཡིན་པ་དགོས་ཤིང་། ཁྱད་པར་ཅན་ལ་བརྡེག་བྱ་རྡེག་བྱེད་ལས་ཞག་གཅིག་
ཡན་ཆད་ཀྱིས་འཕྱི་བ་དང་། བརྡེག་བྱ་རྡེག་བྱེད་དུས་མཉམ་པ་ཡོད་ཀྱང་ཁྱད་
པར་ཅན་མ་ཡིན་པའི་བརྡེག་བྱ་རྡེག་བྱེད་ལས་ཞག་གཅིག་གིས་ངེས་པར་་་་་
འཕྱི་བ་ཞིག་དགོས་སོ། །བརྡེག་བྱ་རྡེག་བྱེད་གཉིས་བཅས་རིགས་མཐུན་པ་
གཅིག་ཀྱང་དགོས་ཏེ། གོས་དང་ལྷུང་བཟེད་ལྟ་བུ་བཅས་རིགས་མི་གཅིག་པ་
རྣམས་གཅིག་གིས་གཅིག་ལ་ཤན་མི་རྡེག་པའི་ཕྱིར། དེ་ཡང་གོས་དང་སྣམ་བུ་
རྣམས་བཅས་རིགས་གཅིག་པ་དང་། སའི་ལྷུང་བཟེད་ལྕགས་ཀྱི་ལྷུང་བཟེད་
རྣམས་བཅས་རིགས་གཅིག་པ་ཡིན་ནོ། །སྨན་གྱི་ཤན་བརྡེག་བྱ་རྡེག་བྱེད་
གཉིས་ནི་རྫས་རིགས་གཅིག་པ་དགོས་ཀྱི། བཅས་རིགས་གཅིག་པ་ཙམ་གྱིས་
ཤན་མི་རྡེག་སྟེ། སྨན་བྱིན་རླབས་ཅན་ནད་པ་ལ་གནང་བ་གང་ཞིག །དེ་ལྟར་
ན་ནང་འགལ་བའི་སྐྱོན་དུ་འགྱུར་བའི་ཕྱིར། དང་པོ་གྲུབ་སྟེ། གནང་བའི་
སྐབས་སུ་ནད་པ་ལ་བག་ཡངས་སུ་གནང་རིགས་པའི་ཕྱིར། བུ་རམ་སྔ་མ་དང་
ir
ir
ར
，275 •



པཎ་ཆེན་བདེ་ལེགས་ཉི་མས་མཛད།
བུ་རམ་( ༢༨ ན） ཕྱི་མ་རྫས་རིགས་གཅིག་པ་དང་། བུ་རམ་དང་ཞུན་མར་
གཉིས་རྫས་རིགས་མི་གཅིག་པ་ཡིན་ནོ། །གཉིས་པ་ལྟུང་ཤན་རྡེག་པའི་ཚུལ་ནི།
སྤང་ལྟུང་བྱུང་ནས་ཕྱིས་རྙེད་ཀྱི་ཡོ་བྱད་རྙེད་མ་ཐག་ཏུ་ལྟུང་ཤན་རྡེག་པ་ཡིན་
ཏེ། སྤང་ལྟུང་ཕྱིར་བཅོས་བྱེད་པའི་ཚེ། ཕྱིས་རྙེད་ཀྱི་ཡོ་བྱད་རྣམས་སྤང་དགོས་
པའི་ཕྱིར། བདུན་པ་ལ་གོས་ཀྱི་རིགས་ངོས་བཟུང་བ་དང༌། མུ་བཞི་བརྩི་ཚུལ་
གཉིས། དང་པོ་ལ། ཞག་བཅུ་འཆང་སྤང་གི་གོས་རིགས་ངོས་བཟུང་བ་དང་།
ཟླ་འཇོག་གི་གོས་རིགས་ངོས་བཟུང་བ་གཉིས། དང་པོ་ནི། གནས་སྐབས་རང་
དབང་ཞིང་བདག་གིར་བྱས་པ་བྱིན་གྱིས་མ་བརླབས་པ། འཁོར་གསུམ་ཁེབས་
པ་ཁྲུ་གང་ཡན་ཆད་དུ་ལོངས་པའི་གོས་དེ་ནི། ཞག་བཅུ་འཆང་་སྤང་གི་གོས་
རིགས་ཡིན་ཏེ། མདོ་རྩ་བར། ཡོད་ནའོ། །རང་གི་ཉིད་དོ། །ཞག་བཅུར་རྗེས་སུ་
ཞུགས་པ་ཉིད་དོ། །གཞན་གྱི་ཉི་མའི་དང་པོ་ལའོ། །གོས་ལའོ། །འཁོར་གསུམ་
ཁེབས་པའི་མཐའི་ཚད་ལའོ། །བྱིན་གྱིས་བརླབས་པ་དང་མ་འབྲེལ་བའོ། །
འབྲེལ་ཀྱང་རྗེས་སུ་ཞུགས་པ་དང་བཅས་པ་ལའོ། །ཞེས་གསུངས་པའི་ཕྱིར།
གཉིས་པ་ནི། སྤྱིར་བཏང་ལ་འཁོར་གསུམ་ཁེབས་པའི་ཚད་དུ་མ་ལོངས་ཤིང་།
ཁྲུ་གང་ཙམ་གྱི་ཚད་དུ་ལོངས་པའི་ཁ་སྐོང་གི་གོས་ཀྱི་རེ་བ་དང་བཅས་པའི་་་
གོས་དེ་ཟླ་འཇོག་གི་སྤང་བ་སྐྱེད་པའི་གོས་ཀྱི་རིགས་ཡིན་ནོ། །དམིགས་བསལ་
ལ་ཆོས་གོས་རྣམ་གསུམ་གང་རུང་དུ་བྱིན་གྱིས་བརླབ་ཏུ་རུང་བ། ལོངས་
སྤྱོད་བཟོད་དུ་ཡོད་པའི་ཁྲུ་གང་ཙམ་གྱི་ཚད་དུ་ལོངས་པའི་གོས་དེ་ཞག་བཅུ་་
འཆང་སྤང་སྐྱེད་པའི་གོས་ཀྱི་རིགས་ཡིན་གྱི། ཟླ་འཇོག་གི་སྤང་བ་སྐྱེད་པའི་
གོས་ཀྱི་རིགས་མ་ཡིན་ཏེ། མདོ་རྩ་བ། ཁ་སྐོང་བ་ལ་རེ་བ་མེད་ན་ཆུང་ང་ཁྲུ་
གང་ཡན་ཆད་ཀྱང་ཆོག་པ་དང་འདྲའོ། །བྱིན་གྱིས་བརླབས་པར་བྱ་བ་ཡོང་པ་
ཉིད་ན་ཡང་ངོ༌། །གཞན་དུ་ན། དེ་ནི་ཞག་སུམ་ཅུ་འདས་ནའོ། །ཞེས་གསུངས་
པའི་ཕྱིར། གཉིས་པ་ལ་བཞི་ལས། དང་པོ་ནི། བཅས་ལྡན་དགེ་སློང་གི་ཚེས་
， 276 •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད་ཀྱི་སྨད་ཆ།
གཅིག་གི་ཉིན་ཁྲུ་གང་གི་ཚད་དུ་ལོངས་པའི་ཁ་སྐོང་གི་རེ་བ་དང་བཅས་པའི་
གོས་གཅིག་རྙེད། ཚེས་གཉིས་ནས་བཅུའི་བར་ཆོས་གོས་ཡོངས་རྫོགས་རྙེད་
ནས་ཁ་སྐོང་གི་རེ་བ་དང་བྲལ་བའི་ཚེ་ན་( ༢ ༨ བ）གོས་སྔ་མ་དེ་རིགས་ལོག་ལ་་
ཤན་འབྱུང་བའི་གོས་ཡིན་ཏེ། སྔར་ཟླ་འཇོག་གི་སྤང་བ་སྐྱེད་པའི་གོས་ཀྱི་
རིགས་ཡིན་པ་ལས་ལོག་ནས། ཞག་བཅུ་འཆང་སྤང་གི་ལྟུང་བ་སྐྱེད་པའི་གོས་
ཀྱི་རིགས་སུ་སོང་ཞིང་། ཞག་བཅུ་གཅིག་གི་སྐྱ་རེངས་ཤར་བ་ན། སྔ་མས་རང་
སྟོབས་དང་། ཕྱི་མས་ཤན་སྟོབས་ཀྱིས་ཞག་བཅུ་འཆང་སྤང་གི་ལྟུང་བ་སྐྱེད་པ་
ཡིན་པའི་ཕྱིར། གཉིས་པ་ནི། ཚེས་གཅིག་གི་སྔ་དྲོའི་དུས་སུ་སྔར་གྱི་དེ་ལྟ་བུའི་
གོས་གཅིག་རྙེད། དེའི་ཕྱི་དྲོའི་དུས་སུ་ཆོས་གོས་ཡོངས་རྫོགས་རྙེད་པའི་སྒོ་
ནས་ཁ་སྐོང་གི་རེ་བ་དང་བྲལ་བའི་ཚེ་ན་གོས་སྔ་མ་དེ་རིགས་ལོག་ལ་ཤན་མ་་
བྱུང་བའི་གོས་ཡིན་ཏེ། སྔར་ཟླ་འཇོག་གི་སྤང་བ་སྐྱེད་པའི་གོས་ཀྱི་རིགས་ཡིན་
པ་ལས་ལོག་ནས། ཞག་བཅུ་འཆང་སྤང་སྐྱེད་པའི་གོས་ཀྱི་རིགས་སུ་སོང་ཞིང་།
བཅུ་གཅིག་པའི་སྐྱ་རེངས་ཤར་བ་ན་གོས་སྔ་ཕྱི་གཉིས་ཀའི་རང་སྟོབས་ཀྱིས་་་
ཞག་བཅུ་འཆང་སྤང་སྐྱེད་པའི་ཕྱིར། གསུམ་པ་ནི། ཚེས་གཅིག་གི་ཉིན་སྔར་གྱི་
དེ་འདྲའི་གོས་གཅིག་རྙེད། ཚེས་གཉིས་ནས་སུམ་ཅུའི་བར་ལ་གོས་གཞན་
གཏན་ནས་མ་རྙེད་པའི་ཚེ་རེ་བ་མ་ཆད་པ་ན་སྔར་གྱི་གོས་དེ་རིགས་མི་ལོག་་་
ཅིང་ཤན་མི་འབྱུང་བའི་གོས་ཡིན་ཏེ། དེ་སྔར་ཟླ་འཇོག་གི་སྤང་བ་སྐྱེད་པའི་
གོས་ཀྱི་རིགས་ཡིན་པ་ལ། ད་ལྟ་ཡང་རིགས་དེ་ཉིད་དུ་གནས་ཤིང་། ཕྱིས་ནས་
ཤན་རྡེག་རྒྱུའི་གོས་གཞན་མ་རྙེད་པའི་ཕྱིར། བཞི་པ་ནི། ཚེས་གཅིག་གི་ཉིན་
སྔར་གྱི་དེ་འདྲའི་གོས་གཅིག་རྙེད། ཚེས་གཉིས་ནས་སུམ་ཅུའི་བར་ལ་ད་དུང་
ཡང་ཁ་སྐོང་གི་རེ་བ་དང་བཅས་པའི་གོས་གཅིག་རྙེད་པའི་ཚེ། གོས་སྔ་མ་དེ་
རིགས་མ་ལོག་ལ་ཤན་ཡང་འབྱུང་བའི་གོས་ཡིན་ཏེ། དེ་སྔར་ཟླ་འཇོག་གི་སྤང་
བ་སྐྱེད་པའི་གོས་ཀྱི་རིགས་ཡིན་པ་ལས་མི་ལོག་པར་རིགས་དེ་ཉིད་དུ་གནས་་
， 277 ，



པཎ་ཆེན་བདེ་ལེགས་ཉི་མས་མཛད།
ཤིང་། སོ་གཅིག་པའི་སྐྱ་རེངས་ཤར་བ་ན་གོས་སྔ་མས་རང་སྟོབས་དང་ཕྱི་
མས་ཤན་སྟོབས་ཀྱིས་ཟླ་འཇོག་གི་སྤང་ལྟུང་སྐྱེད་པའི་ཕྱིར། གཞན་ཡང་།
རིགས་ལོག་ནས་ཤན་མི་འབྱུང་བའི་གོས་ཀྱང་ཡོད་དེ། ཚེས་གཅིག་གི་ཉིན་
སྔར་གྱི་དེ་འདྲའི་གོས་གཅིག་རྙེད། ཚེས་གཉིས་ནས་སུམ་ཅུའི་པར་ལ་ཁ་སྐོང་
གི་གོས་གཏན་ནས་མ་རྙེད་པར་སུམ་ཅུའི་ཉིན་ནས་རེ་བ་ཆད་པའི་གོས་དེ་དེ་
ཡིན་པའི་ཕྱིར། དེ་སྔར་( ༢༩ ན） ཟླ་འཇོག་གི་སྤང་བ་སྐྱེད་པའི་གོས་རིགས་ཡིན་
པ་ལས་ལོག་ནས། དེ་ཟླ་འཇོག་གི་སྤང་བ་དང་། ཞག་བཅུ་འ:ཆང་སྤང་སྐྱེད་
པའི་གོས་ཀྱི་རིགས་གང་ཡང་མ་ཡིན་ཞིང་ཕྱིས་ནས་ཤན་རྡེག་རྒྱུའི་གོས་མེད་་་་
པའི་ཕྱིར་ཏེ། འདུལ་ཊཱིཀ་རིན་ཆེན་ཕྲེང་བ་ལས། རིགས་ལོག་ནས་ཤན་མི་
འབྱུང་བ་ནི་ཁ་སྐོང་མ་རྙེད་ཅིང་ཁ་སོགས་ལ་རེ་བ་ཆད་པའོ། །ཞེས་གསུངས་
པའི་ཕྱིར། དེས་ན་སྨན་ཞག་བདུན་པའི་ཤན་འབྱུང་བ་ལ་རྫས་རིགས་མཐུན་
པ་དགོས་ཀྱི། བཅས་རིགས་མཐུན་པ་ཙམ་གྱིས་མི་ཆོག་སྟེ། འབྲུ་མར་གྱི་འབྲུ་
མར་ལ་ཤན་རྡེག་གི །ཞུན་མར་ལ་ཤན་མི་རྡེག་པའི་ཕྱིར་ཏེ། ཞབ།་བདུན་ང་ ་ལ་
ནི་རིགས་མཐུན་པ་ལའོ། །ཞེས་གསུངས་པའི་ཕྱིར། འོ་ན། སྤང་ཤན་འབྱུང་
བའི་ཚུལ་དེ་གང་ཞེ་ན། དེའི་ཚུལ་ཡོད་དེ་སྤང་ལྟུང་གི་དངོས་གཞི་རང་རྒྱུད་
ལ་ཡོད་ན། རང་གིས་དབང་བའི་དངོས་པོ་རང་གི་ཡིན་པ་དེར་འདུ་ཤེས་པའི་
སྒོ་ནས་ཕྱིས་རྙེད་ཀྱི་དངོས་པོ་རིགས་མཐུན་མི་མཐུན་ཐམས་ཅད་སྤང་ཤན་་་་་
རྡེག་པའི་ཕྱིར་ཏེ། ལྟུང་བ་དེ་ཡོད་ན་ཡོ་བྱད་ཙམ་བདག་གིར་བྱས་པ་ལ་སྤང་
བ་ཉིད་དོ། །ཞེས་གསུངས་པའི་ཕྱིར། འོ་ན། སྤང་ལྟུང་ཕྱིར་བཅོས་པའི་ཚེ་ཕྱིས་
རྙེད་ཀྱི་དངོས་པོ་ཐམས་ཅད་སྤང་དགོས་སམ་ཞེ་ན། དེའི་ཚེ་ཁྲུ་གང་ཡན་ཆད་
ཀྱི་ཚད་དུ་མ་ལོངས་པ་དང་། ལྷུང་བཟེད་ཚད་དུ་མ་ལོངས་པ་རྣམས་སྤང་མི་
དགོས་ཏེ། དེ་ལ་སྤང་རིན་མེད་པའི་ཕྱིར། ཆུང་བ་ཉིད་ཀྱི་དུམ་བུ་དེ་ནི་མི་
འགྱུར་རོ། །ཞེས་གསུངས་པའི་ཕྱིར། དེའི་ཚེ་ཚད་དུ་ལོངས་པའི་དངོས་པོ་
· 278.



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད་ཀྱི་སྨད་ཆ།
ཐམས་ཅད་སྤང་དགོས་སམ་ཞེ་ན། དེའི་ཚེ་དགེ་འདུན་གྱི་ཆོས་གོས་ནི་སྤང་མི་
དགོས་ཏེ། དེ་ལ་རང་ཉིད་འབའ་ཞིག་དབང་བའི་རྗེས་ཞུགས་མེད་པའི་ཕྱིར།
དགེ་འདུན་གྱི་ཡང་ངོ༌། །ཞེས་གསུངས་པའི་ཕྱིར། འོ་ན། དེའི་ཤན་རྡེག་པའི་
དངོས་པོ་དེ་མེད་ན། ད་བཟོད་བཙལ་ནས་སྤང་དགོས་སམ་ཞེ་ན། དེ་ནི་མི་
དགོས་ཏེ། དེའི་ཚེ་ཡོ་བྱད་དེ་མེད་པ་སོང་བ་དེ་ག་རང་སྤང་བྱའི་གཙོ་བོ་ཡིན་
པའི་ཕྱིར། འདི་ལ་མེད་པ་དེ་ཉིད་གཙོ་བོའོ། །ཞེས་གསུངས་པའི་ཕྱིར། འོ་
ན། སྤང་ལྟུང་སོ་སོའི་མཚན་ཉིད་ཇི་ལྟ་བུ་ཞེ་ན་འདི་ལ་སུམ་ཅུ་ཡོད་པའི་དང་
པོའི་མཚན་ཉིད་ནི། བཅས་ལྡན་དགེ་སློང་གིས་རང་དབང་བའི་བྱིན་གྱིས་མ་
བརླབས་པའི་གོས་རང་སྟོབས་( ༢༩ བ） ཤན་སྟོབས་གང་རུང་གི་སྒོ་ནས་ཞག་་་
བཅུ་ལས་ལྷག་པ་བཅངས་པ་ལ་བརྟེན་ནས་བྱུང་བའི་དངོས་གཞི་ཡོངས་སུ་་་
རྫོགས་པའི་ལྟུང་བ་དེ། གོས་ཞག་བཅུ་འཆང་སྤང་གི་ལྟུང་བའི་མཚན་ཉིད།
དེས་མཚོན་ནས་གཞན་ལ་ཡང་ཤེས་པར་བྱའོ། ། །
༈ ཆུང་བ་ཉིད་ཀྱི། ཞེས་སོགས་ཀྱི་སྐབས་སུ་ཕྱིར་བཅོས་དང་འབྲེལ་བའི་
ལྟུང་བ་ལ་ཡང་། ཡུལ་གང་ལ་སྤང་བ། རྟེན་གང་གི་སྤང་བ། དངོས་པོ་གང་
སྤང་བ། གནས་གང་དུ་སྲུང་བ། ཡུན་ཇི་སྲིད་དུ་སྤང་བའོ། །དང་པོ་ནི། ལྷུང་
བཟེད་ལྷག་མ་དགེ་འདུན་ལ་སྤང་བར་བྱ་སྟེ། མདོ་ཉིད་ལས། འདི་ནི་དགེ་
འདུན་ལ་སྤང་ངོ༌། །ཞེས་གསུངས་པའི་ཕྱིར། དེ་ལས་གཞན་པ་ཐམས་ཅད་ནི་
དགེ་འདུན་ལས་གཞན་པའི་དགེ་སློང་ལ་སྤང་བར་བྱ་སྟེ། མདོ་ཉིད་ལས། དགེ་
སློང་ལ་སྤང་བར་བྱའོ། །ཞེས་དང༌། རྒྱ་ཆེར་འགྲེལ་ལས། དགེ་འདུན་ལ་ཡང་
མི་སྤང་བ། བསྙེན་པར་མ་རྫོགས་པ་ཡང་མི་སྤང་ངོ༌། །ཞེས་གསུངས་པའི་ཕྱིར།
གཉིས་པ་ནི། ཤེས་པ་རང་བཞིན་དུ་གནས་པ། གནས་ནས་མ་བྱུང་བ་གང་
ཟག་ཁྱད་པར་ཅན་མ་ཡིན་པ། བསྙེན་རྫོགས་ཀྱི་སྡོམ་པ་གསོ་རུང་ཡན་ཆད་
དང་ལྡན་པ། རྫས་དེ་ལ་བརྟེན་པའི་སྤང་ལྟུང་བྱུང་བའི་གང་ཟག་གིས་སྤང་
· 279 •



པཎ་ཆེན་བདེ་ལེགས་ཉི་མས་མཛད།
ངོ༌། །གསུམ་པ་ནི། སྤང་ལྟུང་བྱུང་བའི་གཞིའི་དངོས་པོའམ་སྤང་ཤན་བརྡེག་
པ་ཡིན་པ་དང་ད་ལྟ་སྤང་བར་འོས་པའོ། །བཞི་པ་ནི། གནས་ཁང་ཐ་དད་དུ་
སྤང་སྟེ། རྣམ་འབྱེད་འགྲེལ་པ་ལས། བྲལ་བར་མ་བྱས་པ་ནི་གནས་གཞན་དུ་
ཞག་ལོན་པར་མ་བྱས་པའོ། །ཞེས་གསུངས་པའི་ཕྱིར། ལྔ་པ་ནི། ལྷུང་བཟེད་
འཚོལ་བའི་ཕྱོགས་གཅིག་དང་བྱིན་འཕྲོག་ནི་གཏན་དུ་སྤང་སྟེ། མདོ་ཉིད་
ལས། གཞན་ནི་ཐམས་ཅད་ཀྱི་ཐམས་ཅད་དུ་སྤང༌། ཞེས་དང་། དེ་ནི་ཕྱིར་
སྦྱིན་པར་བྱ་བ་ཉིད་ཡིན་ནོ། །ཞེས་གསུངས་པའི་ཕྱིར། དེ་ཉིད་ལས། གཞན་པ་
ནི་རེ་ཤིག་སྤང་བ་སྟེ། རེ་ཤིག་སྤངས་ཤིང་ཞག་གཅིག་བྲལ་བར་བྱས་པ་ཡིན་
པའི་ཕྱིར། ཊཱིཀྐ་ལས། སྤང་བ་དེ་ཞག་གཅིག་བྲལ་བར་བྱ། །ཞེས་གསུངས་པའི་
ཕྱིར། འདི་གསུམ་ནི། སྲ་བརྐྱང་བཏིང་བ་ལ་མི་འབྱུང་ངོ༌། །ཞེས་པའི་དོན་ས་
བརྐྱང་མ་བཏིང་བ་མ་ཚིག་ཤིང་དེར་འདུ་ཤེས་པའི་དགེ་སློང་ལ་རང་འབའ་
ཞིག་དབང་བའི་འཆང་( ༣༠ ན）བྲལ་འཇོག་པའི་སྤང་བ་བག་ཡངས་སུ་བྱས་་་་
པས་མི་འབྱུང་ལ། སྲ་བརྐྱང་བཏིང་ཡང་ཆོས་གོས་སྲ་བརྐྱང་དེ་ཉིད་དང་སྦྲུལ་
ན་ནི། བྲལ་ལྟུང་འབྱུང་སྟེ། རྒྱ་ཆེར་འགྲེལ་ལས་དགེ་སློང་འགའ་ཞིག་སྲ་བརྐྱང་
ནི་གནས་སུ་བཞག་པར་བྱ་སྟེ། གཞན་དུ་སྐྱ་རེངས་འཆར་བའི་དུས་སུ་སྲ་
བརྐྱང་རང་འཇུག་པ་དང་བྲལ་བར་འགྱུར་བ་དང་བྲལ་བའི་ཉེས་པར་ཡང་་་་
འགྱུར་རོ། །ཞེས་བྲལ་ལྟུང་འབྱུང་བ་དང༌། སྲ་བརྐྱང་འཇིག་པ་དུས་མཉམ་དུ་
བཤད་པའི་ཕྱིར།
• 280 •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད་ཀྱི་སྨད་ཆ།
ད༢ ཐུན་མོང་མ་ཡིན་པའི་སྤང་ལྟུང་སོ་སོར་བཤད་པ།
ན༡ གོས་ཞག་བཅུ་འཆང་སྤང་ལ་སོགས་པ་
བཅུ་ཚན་དང་པོ།
༈ གཉིས་པ་ཐུན་མོང་མ་ཡིན་པའི་སྤང་ལྟུང་སོ་སོར་བཤད་པ་ལ། བཅུ་
ཚན་གསུམ་ཡོད་པའི་དང་པོ་ནི། སྡོམ་ལས། འཆང་བ་འབྲལ་བ་འཇོག་པ་
དང་། །འཁྲུར་འཇུག་པ་དང་ལེན་པ་དང༌། །སློང་དང་སྟོད་གཡོགས་སྨད་
གཡོགས་བཅས། །རིན་ཐང་སོ་སོར་བསྐུར་བའོ། །ཞེས་གསུངས་པ་ལྟར་གྱི་
སྤང་ལྟུང་བཅུ་བཞག་ཏུ་ཡོད་དེ། བཅས་ལྡན་དགེ་སློང་གིས་གནས་སྐབས་
རང་འབའ་ཞིག་དབང་བྱར་ཡོད་པའི་གོས་རུང་བ་ཚད་དང་ལྡན་པ་ཁ་སྐོང་
ལ་རེ་བ་མེད་པ་བྱིན་གྱིས་མ་བརླབས་པ་རང་ངམ་ཤན་སྟོབས་ཀྱིས་ཞག་བཅུ་་་
འདས་པར་འཆང་བའི་དངོས་གཞིའི་ལྟུང་བ་དེ། གོས་ཞག་བཅུ་འཆང་སྤང་
གི་ལྟུང་བ་དང༌། སྲ་བརྐྱང་དང་མི་ལྡན་ཞིང་སྣམ་སྦྱར་དང་བྲལ་བའི་གནང་
བ་མ་ཐོབ་ཅིང༌། དགོན་པ་པའི་ཡི་དམ་དང་མི་ལྡན་པའི་བཅས་ལྡན་དགེ་
སློང་གི་རང་གི་འཚོ་བའི་ཡོ་བྱད་བྱིན་གྱིས་བརླབས་པའི་ཆོས་གོས་གསུམ་་་་་
གང་ཡང་རུང་བ། མཚམས་ཐ་དད་དུ་འབྲལ་བར་བྱེད་པའི་ལྟུང་བ་དངོས་
གཞི་དེ་འབྲལ་སྤང་དང༌། སྲ་བརྐྱང་དང་མི་ལྡན་པའི་བཅས་ལྡན་དགེ་སློང་
གིས་བྱིན་གྱིས་བརླབས་པར་བྱས་པའི་ཆོས་གོས་གསུམ་གང་ཡང་རུང་བ་མ་་་
ཚང་བ་ན། ཁ་སྐོང་བའི་གོས་ལ་རེ་བ་དང་བཅས་ཏེ། ཁ་སོགས་ཀྱི་གོས་བྱིན་
གྱིས་མ་རླབས་པར་བཞག་པ་ལས། རང་ངམ་ཤན་སྟོབས་ཀྱིས་ཞག་སུམ་ཅུ་
འདས་པའི་ལྟུང་བ་དངོས་གཞི་དེ་ཟླ་འཇོག་གི་ལྟུང་བ་དང་། བཅས་ལྡན་དགེ་
སློང་གིས་རང་གི་ཆོས་གོས་གསུམ་དང་གདིང་བ་ཚད་ལྡན་གང་ཡང་རུང་བ། །
རང་རང་གི་བྱིན་རླབས་དང་ལྡན་པ་འཁྲུད་པར་འོས་པ། སྔར་ཚད་ལ་གནོད་
， 23 | ，



པཎ་ཆེན་བདེ་ལེགས་ཉི་མས་མཛད།
པ་ཁྲུ་གང་བ་སོགས་མ་བྱས་པ། དགེ་སློང་མ་ཆོས་བརྒྱད་ལྡན་ལ་དེར་འདུ་
( ༣༠ བ）ཤེས་པའམ་ཐེ་ཚོམ་ཟ་བས་རང་ཉིད་ཀྱི་དོན་དུ་འཁྱུད་པ་དང་འཚེད་་
པ་དང་འཆག་པར་བྱེད་པ་གང་ཡང་རུང་བ་སྨྲ་ཞིང་གོ་བར་བྱེད་པ་རྒྱུན་མ་་་་
ཆད་པའི་བྱ་བ་དེ་ཉིད་ལ་ཞུགས་ནས། དེའི་རྐྱེན་གྱིས་འཁྲུ་བ་སོགས་བྱ་བ་
གསུམ་གྱི་ཕྱོགས་གཅིག་གམ། ཆོས་གོས་ཀྱི་ཕྱོགས་གཅིག་འཁྲུ་བ་སོགས་བྱས་
པ་ལས་བྱུང་བའི་ལྟུང་བ་དངོས་གཞི་དེ། འཁྲུར་འཇུག་གི་སྤང་པ་དང་། དགེ་
སློང་མ་དེའི་མཁན་སློབ་དང༌། གོས་དེས་འཕོངས་པ་མ་ཡིན་པ། དེས་རང་ལ་
ཕུལ་བར་རྟོགས་པ་གང་རུང་མ་ཡིན་པའི་དགེ་སློང་གིས། དགེ་སློང་མ་ཆོས་
བརྒྱད་ལྡན་གྱི་སྟེང་དུ་དད་པ་དང་སེམས་ཡེངས་ཆེ་བ་མ་ཡིན་པ། རང་ལས་
ནོར་ཐ་དད་པ་ལ། དགེ་སློང་མ་དེ་ཉིད་ཀྱི་གོས་རུང་བ་ཚད་ལྡན་དེའི་དེ་དང་
འབྲེལ་བ་འདུ་ཤེས་མ་འཁྲུལ་བས་རང་གར་ངག་མཚན་ཉིད་ལྔ་ལྡན་གྱིས་་་་
སློང་བའི་ཐོབ་བློ་སྐྱེད་པའི་དངོས་གཞིའི་ལྟུང་བ་དེ། ལེན་པའི་ལྟུང་བ་དང་།
སྲ་བརྐྱང་དང་མི་ལྡན་པའི་གོས་དེས་འཕོངས་པ་མ་ཡིན་པ། བོ་ས་དེ་རང་ལ་
བསྔོས་པར་མ་ཤེས་པའི་བཅས་ལྡན་དགེ་སློང་གིས་ཁྱིམ་པ་ཆོས་དྲུག་ལྡན་ལ།
ཁྱིམ་པ་དེ་ཉིད་ཀྱི་གོས་རུང་བ་ཚད་ལྡན་འདུ་ཤེས་མ་འཁྲུལ་ཞིང༌། རང་གར་
རང་ཉིད་ཀྱི་དོན་དུ་སློང་འདོད་རྒྱུན་མ་ཆད་པས་ངག་མཚན་ཉིད་ལྔ་ལྡན་་་་་་
གྱིས་བླངས་པས། གང་བསམས་པ་དེ་གྲུབ་པའི་ཐོབ་བློ་སྐྱེ་ད་པའི་དངོས་
གཞིའི་ལྟུང་བ་དེ། སློང་བའི་སྤང་བ་དང་། སྲ་བརྐྱང་མ་བཏིང་ང་་འཚོ་བའི་ཡོ་
བྱད་ཀྱི་གོས་གསུམ་ཡན་ཆད་མ་ཚང་བའི་བཅས་ལྡན་དགེ་སློང་གིས་ཁྱིམ་པ་་་
ཆོས་དྲུག་ལྡན་ལ། ཁྱིམ་པ་དེ་ཉིད་ཀྱི་གོས་རུང་བ་ཚད་ལྡན་ཟུང་གཅིག་ལས།
ཁྲུ་གང་ཡན་ཆད་ཀྱིས་ལྷག་པ་འདུ་ཤེས་མ་འཁྲུལ་ཞིང་། རང་གར་རང་ཉིད་
ཀྱི་དོན་དུ་བསླང་བར་འདོད་པས་ངག་མཚན་ཉིད་དྲུག་ལྡན་གྱིས་བསླངས་ཏེ་
ཟུར་གཅིག་ལས་ལྷག་པ་ཐོབ་སྟེ། ལྷག་པའི་ཆ་ནས་སྦྱིན་པ་ཐག་བཅད་པའི་
： 282



(4
འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད་ཀྱི་སྨད་ཆ།
དངོས་གཞིའི་ལྟུང་བ་དེ། སློང་བར་རིགས་པ་སློང་བའི་སྤང་བ་དང་། སྲ་
བརྐྱང་མ་བཏིང་བ་སྦྱིན་བདག་དེ་ཉིད་ཀྱིས་གོས་དེ་རང་ལ་བསྔོས་པར་ཤེས་་་
པ། གོས་དེས་འཕོངས་པ་མ་ཡིན་པའི་བཅས་ལྡན་དགེ་སློང་གིས་ཁྱིམ་པ་ཆོས་
དྲུག་ལྡན་བསྔོ་བ་པོ་སྦྱིན་བདག་ཉིད་ཀྱི་གོས་རུང་བ་( ༣༡ ན） ཚད་ལྡན་རང་ལ་
བསྔོས་པར་འདུ་ཤེས་མ་འཁྲུལ་བས། རང་ལ་བསྔོས་པར་ཤེས་པ་རང་གར་
དངོས་སུ་མ་ཕུལ་བའི་གོང་དུ་འབུལ་ལོང་མེད་པར་སྔོན་རོལ་ཏུ་སློང་འདོད་་་
རྒྱུན་མ་ཆད་པས་ངག་མཚན་ཉིད་ལྔ་ལྡན་གྱིས་བསླངས་ཏེ། དེའི་རྐྱེན་གྱིས་
གྲུབ་པའི་ཐོབ་བློ་སྐྱེད་པའི་དངོས་གཞིའི་ལྟུང་བ་དེ། སྤགས་པ་སློང་བའི་ལྟུང་
བྱེད་དང༌། སྲ་བརྐྱང་མ་བཏིང་བ་སྦྱིན་བདག་དེ་ཉིད་ཀྱི་གོས་དེ་རང་ལ་
བསྔོས་པར་ཤེས་པ། གོས་དེས་འཕོངས་པ་མ་ཡིན་པའི་བཅས་ལྡན་དགེ་སློང་
གིས་ཁྱིམ་པ་ཆོས་དྲུག་ལྡན་ཡན་ཆད་སོ་སོ་ནས་རང་ལ་བསྔོ་བ་པོ་དེ་ཉིད་་་་་
ཀྱིས་གོས་རུང་བ་ཚད་ལྡན་རང་ལ་བསྔོས་པ། འདུ་ཤེས་མ་འཁྲུལ་བ་རང་ལ་
བསྔོས་པར་ཤེས་པ། རང་གར་དངོས་སུ་མ་ཕུལ་པའི་གོང་དུ་དངོས་སུ་འབུལ་
ལོང་མེད་པར་སྔོན་རོལ་དུ་སློང་འདོད་རྒྱུན་མ་ཆད་པས། ངག་མཚན་ཉིད་
དྲུག་ལྡན་གྱིས་བསླངས་ཏེ། དེའི་རྐྱེན་གྱིས་གྲུབ་ཅིང་ཐོབ་བློ་སྐྱེས་པའི་དངོས་
གཞིའི་ལྟུང་བ་དེ། སོ་སོ་ནས་སྤགས་པ་སློང་བའི་སྤང་བ་དང༌། བཅས་
ལྡན་དགེ་སློང་གིས་གོས་སམ་གོས་ཀྱི་རིན་གྱི་རྙེད་པ་སྦྱིན་བདག་གིས་ཕོ་ཉ་ལ་
བསྐུར་ཞིང་། ཕོ་ཉ་པས་ཞལ་ཏ་བ་ལ་གཏད་པའི་དངོས་པོ་དེ་བསྐུལ་བསྡད་
དྲུག་ལས་ལྷག་པ་སློང་བའམ་མ་ལྷག་ཀྱང་སྦྱིན་བདག་གིས་སེམས་བསྡུ་བར་་་་
ཁས་མི་ལེན་པ་ལས་བསླངས་པ་ལས་གྱུར་པའི་དངོས་གཞིའི་ལྟུང་བ་དེ།
བསྐུར་བའི་སྤང་བ་ཡིན་པའི་ཕྱིར། སྣམ་སྦྱར་དང་འབྲེལ་བའི་བསླབ་བྱ་ཡོད་
དེ། བཞག་པའི་གནས་སུ་ཆུད་ཟ་བའི་ཉེས་པ་ཡོད་ཅིང་། ཁྱེར་བའི་གནས་
སུ་མེད་ན་ཁྱེར་མ་ཕྱིན་པ་དང༌། དེ་ལས་ལྡོག་ན་བཞག་སྟེ་མ་ཕྱིན་པ་དང༌།
• 28:3 •



པཎ་ཆེན་བདེ་ལེགས་ཉི་མས་མཛད།
གཉིས་ཀར་ཉེས་པ་ཡོད་པ་དང་མེད་པའི་ཚེ་མ་ཁྱེར་བ་དང༌། ཉི་མ་དེ་ཉིད་ལ་
ལྡོག་པའི་བསམ་པས་ཕྱིན་ཏེ་དགོས་པའི་དབང་གིས་ལྡོག་པ་མི་ནུ་ས་ན་རྣམ་་་
སྦྱར་གྱི་བྱིན་རླབས་ཡིད་ཀྱིས་དབྱུང་སྟེ། གོས་གང་ཡང་རུང་བ་ཞིག་ལ་སྣམ་
སྦྱར་གྱི་བྱིན་རླབས་མ་བྱས་པ་རྣམས་ལ་ཉེས་བྱས་རེའོ། །གདིང་བ་དང་འབྲེལ་
བའི་བསླབ་བྱ་ནི། ཉི་མ་དེ་ཉིད་ལ་ཕྱིར་མི་ལྡོག་པའི་གཞན་( ༣༡ བ）གྱི་གདན་
ལ་ལོངས་སྤྱོད་པ་ཤེས་པས་གདིང་བ་མ་ཁྱེར་བ་དང་། ཉི་མ་དེ་ཉིད་ལ་ལྡོག་
པའི་བསམ་པས་ཕྱིན་ནས་ལྡོག་མི་ནུས་ན་གཞན་ལ་མ་གཡར་བ་དང་། གཡར་
ཡང་མ་རྙེད་པའི་ཚེ་ཆོས་གོས་བཞི་བལྟབ་བྱས་ནས་དེའི་སྟེང་དུ་ཅུང་ཟད་མ་་
བསྡད་པ་རྣམས་ལ་ཉེས་བྱས་རེ་རེའོ། །ཞག་བཅུ་འཆང་སྤང་འབྱུང་བའི་གོས་
ལ་རུང་བ་ཁྲུ་གང་ཡན་ཆད་ཀྱི་ཚད་དང་ལྡན་པ། རང་དབང་ཞིང་དབང་བྱར་
ཡོད་པ་ཞིག་དགོས་ཏེ། རྩ་བར། རབ་ཏུ་བྱུང་བའི་གོས་དག་ནི་རུང་བ་ཉིད་
དང་། ཚད་དང་ལྡན་པ་ཉིད་དང༌། ཞེས་པ་དང༌། ཆུང་བ་ཁྲུ་གང་ཡན་ཆད་
ཀྱང་ཆོག་པ་དང་འདྲའོ། །ཞེས་དང༌། ཡོད་ནའོ། །རང་གི་ཉིད་་དོ། །ཞེས་
གསུངས་པའི་ཕྱིར། བྱིན་གྱིས་བརླབས་པ་དང་མ་འབྲེལ་བའམ་འབྲེལ་ཀྱང་
ཤན་རྗེས་སུ་ཞུགས་པ་ཞིག་དགོས་ཏེ། བྱིན་གྱིས་བརླབས་པ་དང་མ་འབྲེལ་
བའོ། །འབྲེལ་ཀྱང་རྗེས་སུ་ཞུགས་པ་དང་བཅས་པ་ལའོ། །ཞེས་བ།གསུངས་པའི་
ཕྱིར། ཁ་སྐོང་གི་རེ་བ་དང་བཅས་པའི་ཁ་སོགས་ཀྱི་གོས་མ་ཡིན་པ་ཞིག་
དགོས་ཏེ། གཞན་དུ་ན་དེ་ནི་ཞག་སུམ་ཅུ་འདས་ནའོ། །ཞེས་གསུངས་པའི་
ཕྱིར། འོ་ན། གོས་བྱིན་གྱིས་མ་རླབས་པ་ཞག་བརྒྱད་ལ་སོགས་པ་འདས་ན་
ཅིར་འགྱུར་ཞེ་ན། འདི་ལ་སྔ་རབས་ཀྱི་འདུལ་འཛིན་པ་རྣམས་འདོད་ཚུལ་
བཞི་བྱུང་སྟེ། བ་རེད་འཆང་ལྟུང་ཁྲ་བོ་ཡིན་ཟེར་བ་དང༌། །དཀར་འཇམ་དུ་
འདོད་པ་དང་། ནག་འཇམ་ཆེན་པོར་འདོད་པ་དང༌། ནག་འཇམ་ཆུང་ངུར་
འདོད་པའོ། །ཤ་མི་ལ་སོགས་པའི་བླ་མ་རྣམས་ནི། །ནག་འཇམ་ཆེན་པོ་དེ་
GWD
， 28.1 •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད་ཀྱི་སྨད་ཆ།
འཐད་ལྡན་དུ་བཞེད། དེ་ཡང་ཞག་ནས་ཞག་རེ་རེ་འབྱུང་སྟེ། གྲོང་དུ་རྒྱུ་བ་ལ་
ཊཱིཀྐ་ལས། ཁྱིམ་རེ་རེ་སོང་བ་ལ་ལྟུང་བྱེད་རེ་རེ་འགྱུར་ཞེས་ནག་འཇམ་དུ་
གསུངས་པ་དང་། པུ་ནྱ་ཤྲཱིའི་གདམ་ངག་ལས་ཀྱང། ནུབ་ལྷག་ཉལ་བ་ལ་
མཚན་མོ་གསུམ་པ་ནས་ནུབ་རེ་རེ་ལྟུང་བྱེད་རེ་རེ་འགྱུར་བར་ནག་འཇམ་དུ་་
གསུངས་པ་དང་རྒྱུ་མཚན་མཚུངས་པའི་ཕྱིར། རིགས་པས་ཀྱང་ཞག་རེ་རེ་ལ་
དགག་བྱ་སྔ་མའི་རྒྱུན་གནས་པ་ཡིན་ནོ། །འོ་ན། སྤངས་པའི་ནུབ་མོ་ཡང་
འཆང་བའི་སྤང་ལྟུང་འབྱུང་ངམ་སྙམ་ན། དེའི་ཚེ་སྤང་ལྟུང་མི་འབྱུང་སྟེ།
གནས་སྐབས་དབང་བྱར་( ༣ ༢ ན）མེད་པའི་ཕྱིར། འཁོར་གསུམ་ཁེབས་པའི་
མཐའི་ཚད་ལའོ། །ཞེས་གསུངས་པ་འདི་དང་། ཆུང་བ་ཁྲུ་གང་ཡན་ཆད་ཀྱང་
ཆོག་པ་དང་འདྲའོ། །ཞེས་གསུང་པ་གཉིས་འགལ་ལམ་ཞེ་ན། ཆུང་བ་ཁྲུ་གང་
ཡན་ཆད་ལས་ཀྱང་འཆང་བའི་སྤང་ལྟུང་དུ་འགྱུར་མོད་ཀྱི། ཁ་སྐོང་བ་ལ་རེ་
བ་ཡོད་ཀྱང་ཟློག་ཏུ་མི་འགྱུར་བར་འཆང་ལྟུང་དུ་འགྱུར་བའི་གོས་ཀྱི་མཐའི་་་
ཚད་བསྟན་པའི་ཕྱིར། པུས་མོའི་འཁོར་ལོ་གཉིས་དང་ལྟེ་བའི་འཁོར་ལོ་དང་
བཅས་པ་དེ་འཁོར་གསུམ་ཁེབས་པའི་མཐའི་ཚད་ལའོ། །ཞེས་དང༌། འགྲེལ་
ཆུང་ལས། འཁོར་གསུམ་ཁེབས་པའི་མཐའི་ཚད་འདི་ནི་ཆོས་གོས་གསུམ་དུ་
བྱིན་གྱིས་བརླབ་ཏུ་རུང་བའི་ཚད་ཅེས་བཤད་དེ། ཚད་དེ་ལ་ཆོས་གོས་གསུམ་
གྱི་བྱིན་རླབས་ཆགས་ཀྱི་དེ་ལས་ལྡོག་པ་མ་གནང་བའི་ཕྱིར། འབྲལ་བའི་སྤང་
བའི་སྐབས་སུ་མཚམས་ཐ་དད་ཅེས་པ་ལ། ཞུ་བ་ལས། བཙུན་པ་དགེ་སློང་
གིས་གནས་གཅིག་ལ་སྟེང་གཡོགས་ཀྱང་གཅིག་སར་གནས་པ་དེ་ཉིད་དུ་ཆོས་
གོས་ཀྱང་བཞག་ན། དེ་ལ་ཆོས་གོས་དང་བྲལ་བར་འགྱུར་བར་མཆིས་སམ་
ཡོད་དེ། གནས་དེར་མུ་སྟེགས་སྣ་ཚོགས་དང་། དགེ་སློང་དང་། བྲམ་ཟེ་དང༌།
སྤྱོད་པ་ཀུན་དུ་རྒྱུ་རྣམས་དང་། སྤུན་སོ་སོར་བགོས་པ་རྣམས་སུའོ། །ཞེས་
གསུངས། ནོར་ཐ་དད་པ་གནས་ཁང་སོ་སོར་མི་བགོས་ན་མི་འགལ་ཏེ། ཊཱིཀ་
· 285.



པཎ་ཆེན་བདེ་ལེགས་ཉི་མས་མཛད།
ཆེན་ལས། བདག་པོ་མང་པོ་དོན་གཅིག་པ་ཆ་སོ་སོ་མ་ཡིན་པར་ཁྱིམ་གཅིག་
པའི་ཚུལ་གྱི་གནས་དེ་ནི་བར་གྱི་མཚམས་ཐ་དད་པ་མ་ཡིན་ཏེ། སྤུན་་ལ་
སོགས་པ་ཐམས་ཅད་ལ་ཁྱིམ་རྗེ་དཔོན་དེ་གཙོ་བོ་ཉིད་ཡིན་པའི ཕྱིར། ཞེས་
གསུངས། འདིའི་དོན་བདག་པོ་གཅིག་པའི་གྲོང་ཁྱེར་ཐོག་འབྲེལ་བ་ལྟ་བུའམ།
ཡལ་ག་ལོ་འདབ་འབྲེལ་བའི་ནགས་ཚལ་བདག་པོ་གཅིག་པ་ན། དབུས་ནས་
ཕྱོགས་ཐམས་ཅད་དུ་རྒྱང་གྲགས་ཀྱི་མཐའ་ཚུན་ཆད་ནི་མཚམས་གཅིག་་་་་་
ཉིད་ཡིན་ཏེ། གནས་ཀྱང་དེ་ཡིན་ལ་ཉེ་འཁོར་ཀྱང་ཡིན་ལ། དེ་ཕན་ཆང་ནི་
གནས་དང་ཉེ་འཁོར་ཐ་དད་པ་ཉིད་དོ། །ལྗོན་ཤིང་ཡལ་ག་ཐ་དད་པ་རྣམས་
ཀྱི་རྩ་བ་ཐུན་མོང་བ་དང༌། གཙུག་ལག་ཁང་གི་གནས་ཁང་ཐ་དད་པ་རྣམས་
ཀྱི་ལྕགས་རི་ཐུན་མོང་གི་སྡུད་( ༣ ༢ བ) བྱེད་དུ་འདྲ་ཡང་གནས་ཁང་ཐ་དང་ནི་
མ་རེག་ཀྱང་མི་འབྲལ་ལ། ལྗོན་ཤིང་གི་ཡལ་ག་ཕན་ཚུན་མ་རེག་ན་འབྲལ་
བའི་རྒྱུ་མཚན་ནི། ཡལ་ག་ཕན་ཚུན་མ་རེག་པ་དེ་ཉེ་འཁོར་འབྲེལ་བ་མེད་དེ།
ནམ་མཁའི་མཚམས་ཀྱིས་ཆོད་པའི་ཕྱིར། ཞེས་ཊཱིཀྐ་ལས་གསུངངས་པའི་ཕྱིར་
འཚོ་བའི་ཡོ་བྱད་ཀྱི་གོས་ཆོས་གོས་གསུམ་པོ་གང་རུང་དུ་བྱིན་གྱིས་བརླབས་་་
པ་དེ་དམ་དུམ་དུ་གྱུར་ཏེ། འཁོར་གསུམ་ཁེབས་པ་ཡན་ཆད་དུ་ལོངས་ན་
གཅིག་ཉིད་ལ་བྱིན་རླབས་ཡོད་ཅིང་། དེ་ལས་གཞན་ལ་ནི་བྱིན་རླབས་མེད་དེ།
བག་ཡངས་ཀྱི་གོས་སྲ་བརྐྱང་ལས་གཞན་པའི་གནས་སྐབས་འཚོ་བའི་ཡོ་བྱད་
ཀྱི་གོས་རེ་རེ་བར་ངེས་པའི་ཕྱིར་རོ། །ཆོས་གོས་ཕྱེད་ཚལ་དུ་གྱུར་ཏེ། དེ་གཉིས་
བཟང་ངན་མ་ཕྱེད་ན་དོན་ལ་ནི་འཚོ་བའི་ཡོ་བྱད་ཀྱིས་གོས་རེ་རེར་ངེས་པའི་
ཕྱིར། ཚལ་པ་གཅིག་ལ་བྱིན་རླབས་ཡོད་ཀྱང་གཅིག་ལ་བྱིན་རླབས་མེད་ན་
འབྲལ་བ་ནི་གཉིས་ཀ་ལ་བསྲུང་བར་བྱ་སྟེ། མ་བསྲུངས་ན་བྱིན་རླབས་མེད་པ་ ་
དེ་དང་བྲལ་བ་ལས་ཀྱང་ཡིད་གཉིས་དང་འདྲ་བའི་ལྟུང་བ་འབྱུང་བའི་ཕྱིར་་་
རོ། །འཁོར་གསུམ་ཁེབས་པའི་མཐའི་ཚད་ལས་ཆུང་བའི་དམ་དུ་མ་དུ་འགྱུར་
• 28f6 •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད་ཀྱི་སྨད་ཆ།
ན་ནི། འཚོ་བའི་ཡོ་བྱད་ཀྱི་བྱིན་རླབས་མེད་པ་སྟེ། འཚོ་བའི་ཡོ་བྱད་ཀྱི་བྱིན་
རླབས་འཆགས་པའི་ཞིང་མ་ཡིན་པར་འགྱུར་བའི་ཕྱིར་ཏེ། མཚན་གཉིས་ཅིག་
ཅར་དུ་བྱུང་བའི་སྡོམ་པ་བཏང་བ་བཞིན་ནོ། ། ཤམ་ཐབས་དང་ཤམ་ཐབས་ཀྱི་
གཟན་ལ་སོགས་པ་དེ་བཞིན་དུ། འཚོ་བའི་ཡོ་བྱད་གཞན་ལ་ཡང་ཅི་རིགས་
པར་སྦྱར་རོ། །ཟླ་འཇོག་གི་སྤང་བའི་སྐབས་སུ་གོས་ཚད་དང་ལྡན་པ། ཞེས་
དང་། འཆང་སྤང་གིས་གོས་ཚད་དང་ལྡན་པའི་ཁྱད་པར་ཡོད་དེ། འཆང་
སྤང་གི་མ་མཐའ་ཁྲུ་གང་ནས་ཡ་མཐའ་དཔག་ཏུ་མེད་པ་དང༌། ཟླ་འཇོག་གི་
སྐབས་སུ་མ་མཐའ་འདྲ་བ་ལ། ཡ་མཐའ་འཁོར་གསུམ་ཁེབས་པར་མ་ལོངས་
པའི་ཕྱིར་ཏེ། འཁོར་གསུམ་ཁེབས་ན་ཁ་སྐོང་བ་ལ་རེ་བ་ཡོད་ཀྱང་འཆང་སྤང་
དུ་འགྱུར་བའི་ཕྱིར། ཁ་སྐོང་བའི་གོས་ལ་རེ་བ་དང་བཅས་པ་ཞིག་དགོས་ཏེ།
གཞན་དུ་ན་དེ་ནི་ཞག་སུམ་ཅུ་འདས་ནའོ། །ཞེས་གསུངས་པའི་ཕྱིར། འཁྲུར་
འཇུག་པའི་སྤང་བ་ནི། （ ༣༣ ན) བཅས་ལྡན་དགེ་སློང་གིས་དགེ་སློང་མ་ཉེ་དུ་
མ་ཡིན་པ་ལ། ཆོས་གོས་གསུམ་གདིང་བ་འཁྲུ་བ་ལ་སོགས་པ་བྱེད་དུ་བཅུག་
ཅིང་ཕྱོགས་གཅིག་ཏུ་ལས་བྱས་པ་ལས་བྱུང་བའི་ལྟུང་བ་དངོས་གཞིའོ། །ཉེ་དུ་
མ་ཡིན་པ་ཡན་ལག །འཁྲུར་འཇུག་པ་དང་ལེན་པ་དང་། །སློང་དང་སྟོད་
གཡོགས་སྨད་གཡོགས་བཅས། །རིན་ཐང་སོ་སོར་རྨེལ་འཇུག་དང༌། །མངོན་
མཚན་ཉོ་འཚོང་ལྷུང་བཟེད་འཚོལ། །ཐ་ག་གཉིས་དང་ཆོས་གོས་དང༌། འདུག་
ནས་ཟ་དང་བསོད་པ་ཉིད། །གཅེར་བུ་མགྲོན་གཉེར་གྲོང་དང་ནི། །ཁྱིམ་
གཞན་ཉིད་དང་ཉི་ཤུའོ། །ཞེས་མདོ་ལས་དངོས་སུ་བཤད་པ་ཉི་ཤུ་དང་། བམ་
ལྔ་ལས། དབེན་པར་འདུག་འགྲེང་གཉིས་དང་། །བསྡུས་པ་ལས། སྦྱོར་དུ་
བཅུག་པ་ཟ་བ་དང༌། །ཊིཀྐར་ཡང་ཡང་ཟ་བ་དང་། །མེ་ཏོག་ཕྲེང་རྒྱུད་ལས།
ལྷུང་བཟེད་དོ་གསུམ་ཡང་ལྷག་པ་ལེན་པ་སྟེ་ལྔ་དང་། དེ་རྣམས་དང་རྒྱུ་
མཚན་མཚུངས་པའི་མདོར་བསྡུས་གང་ཡང་རུང་བ་གཅིག་སྟེ་ཉི་ཤུ་རྩ་དྲུག་་་་
，
87 •



པཎ་ཆེན་བདེ་ལེགས་ཉི་མས་མཛད།
གོ །ཉེ་དུ་ཡིན་མིན་གྱི་དོན་ནི་ཕ་མ་གཉིས་ནས་སོ་སོར་བདུན་རྒྱུད་ཚུན་ཆད་
ཉེ་དུ་དང་དེ་ཕན་ཆད་ཉེ་དུ་མ་ཡིན་པར་གཞུང་ལས་བཤད་པའི་ཕྱིར་ཏེ། ཕ་
མ་དག་གི་བདུན་པ་ཚུན་ཆད་ལས་གང་ཡང་རུང་བ་གཅིག་ཏུ་སྔོན་ཆང་་གྱུར་་
པ་ཡང་ཉེ་དུ་ཡིན་ནོ། །ཞེས་གསུངས་པའི་ཕྱིར། ནང་སེམས་ཅན་ལ་ཆགས་པ་
རྒྱུར་འགྱུར། དགག་བྱར་འགྱུར་བ་རྣམས་ཀྱི་སྐབས་སུ་ནི། ཡུལ་དུས་དེ་ན་ངོ་
ཚའི་ཡུལ་དུ་མི་བྱེད་པ་ལྟུང་བ་དེ་རྣམས་ཀྱི་ཡན་ལག་ཏུ་བྱེད་པ་མི་འགལ་ལོ། །
དགེ་སློང་མ་ཉེ་དུ་མ་ཡིན་པ་ལ་གོས་ལེན་པའི་ལྟུང་བ་ནི། དགེ་འདུན་ལ་གོས་
ཕུལ་བའི་ཁོངས་སུ་གཏོགས་པ་མ་ཡིན་པ། ཆོས་ལེགས་པར་སྨྲ་བ་པོ་མ་ཡིན་
པ། བསྙེན་པར་རྫོགས་པར་བྱེད་པ་པོ་མ་ཡིན་པ་དང་། ཆོས་གོས་ཚང་བར་
ཡོད་པའི་བཅས་ལྡན་དགེ་སློང་གིས། དགེ་སློང་མ་ཆོས་བརྒྱད་ལྡན་ལ་་གོས་
རུང་བ་ཚད་ལྡན་སློང་སྟེ། ཐོབ་བློ་སྐྱེས་པའི་ལྟུང་བ་དངོས་གཞི་དེ་དེ་ཡིན་
པའི་ཕྱིར། མདོ་རྩ་བར། ལེན་ནའོ། །རྣམ་པར་རིག་བྱེད་ཀྱིས་སོ། །གོས་
སོ། །དགེ་འདུན་ལ་གོས་འབུལ་བ་དང་ལེགས་པར་སྨྲ་བ་ལ་ལྟུང་བ་མེད་དོ། །
བསྙེན་པར་རྫོགས་པར་( ༣ ༣ བ)བྱེད་པ་དང་། བོར་བརླགས་བྱུང་་བ་དག་ལའོ། །
དད་རྫས་བརྗོད་དེ་མདུན་དུ་བཞག་ནས་མི་ལྟོས་པར་སོང་བ་ལའོ། །ཞེས་
གསུངས་པའི་ཕྱིར། ཁྱིམ་པ་ཉེ་དུ་མ་ཡིན་པ་ལ་གོས་སློང་བའི་སྤང་བ་ནི། རང་
ལ་ཆོས་གོས་ཚང་བར་ཡོད་ཅིང་སྲ་བརྐྱང་མ་བཏིང་བའི་བཅས་ལྡན་དགེ་་་་་་
སློང་གིས། ཁྱིམ་པ་ཆོས་དྲུག་ལྡན་ལ་གོས་བསླངས་ཏེ། ཐོབ་པ་ལས་བྱུང་བའི་
ལྟུང་བ་དངོས་གཞིའོ། །ཁྱིམ་པ་ཆོས་དྲུག་ལྡན་ནི། ཁྱིམ་པ་ཡིན་པ་དང་། ཉེ་དུ་
མ་ཡིན་པ་དང་། རང་ལས་རྫས་ཀྱི་སྒོ་ནས་ཐ་དད་པ་དང༌། མ་བསླངས་ཀྱང་
ཅི་བདེར་སྟོབས་པ་མ་ཡིན་པ་དེ་དང༌། ཐ་སྙད་ལྔ་ལྡན་དང༌། ལུས་ཐ་མལ་དུ་
གནས་པ་ལ་བྱ་སྟེ། མིའི་འགྲོ་བར་གཏོགས་པ་ཁྱིམ་པར་གྱུར་པ་སྲོག་དང་ལྡན་
པ་ཉེ་དུ་མ་ཡིན་པ་ནི་ལྟུང་བའི་བྱེད་པ་པོ་ཡིན་ནོ། །ཞེས་གསུངས་པའི་ཕྱིར།
• 239 •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད་ཀྱི་སྨད་ཆ།
གོས་གང་བསླངས་པ་དེ་ལས་གོས་གཞན་ཐོབ་པ་ལ་ནི་ལྟུང་བ་དངོས་གཞི་་་་
མེད་དེ། རིན་ཐང་དང་ཁ་དོག་དང་ཁྲུ་ཚད་ལས་རྣམ་པ་གང་བསླངས་པའོ། །
གཞན་ལ་ནི་ལྟུང་བ་མེད་དོ། །ཞེས་གསུངས་པའི་ཕྱིར། སློང་བར་རིགས་པའི་
སྤང་ལྟུང་ནི། སྐབས་འདིར་ལྷག་པ་སློང་བའི་ལྟུང་བ་གསུམ་དང་། ལྷག་མ་
བྱིན་པའི་ལྟུང་བ་གཉིས་ཡོད་དེ། བཅས་ལྡན་དགེ་སློང་ཆོས་གོས་གསུམ་ཡན་
ཆད་མ་ཚང་བས། ཁྱིམ་པ་ཆོས་དྲུག་ལྡན་ལ་གོས་བསླང་བའི་ཚེ། སྣམ་སྦྱར་
ལྟ་བུ་ཆོས་གོས་དྲ་སྙམ་པའི་བསམ་པས་མ་དྲས་པ་བསླངས་ན། རབ་ཏུ་བྱུང་
བའི་གོས་སྟོད་གཡོགས་སྨད་གཡོགས་རབ་ཚད་གཉིས་ཐོབ་ཅིང་དེ་ལས་ལྷག་
པ་བསླངས་ན། ལྷག་པ་ཁྲུ་གང་ཡན་ཆད་ཐོབ་པ་སྤང་ལྟུང་སྐྱེད་པ་དང་།
རྡུལ་གཟན་ནམ། ཤམ་ཐབས་ལྟ་བུ་གོས་མ་དྲས་པ་བྱ་སྙམ་པའི་བསམ་པས་
བསླངས་ན། ཁྱིམ་པའི་གོས་སྟོད་གཡོགས་སྨད་གཡོགས་རབ་ཚད་གཉིས་ཐོབ་
ཅིང་དེ་ལས་ལྷག་པ་བསླངས་ན། ལྷག་མ་ཁྲུ་གང་ཡན་ཆད་ཐོབ་ན་སྤང་ལྟུང་
སྐྱེད་པ་དང་། གོས་མ་དྲས་པ་བྱ་སྙམ་པའི་བསམ་པས་བསླངས་ན། ཁྱིམ་པའི་
སྟོད་གཡོགས་སྨད་གཡོགས་མཐའི་ཚད་ཐོབ་ཅིང་། འབྲིང་ཚད་དམ། རབ་
ཚད་དུ་ཁ་སྐོང་བའི་གོས་བསླངས་ཤིང་ཐོབ་པའམ། འབྲིང་ཚད་ཐོབ་ཅིང་
རབ་ཚད་དུ་ཁ་སྐོང་བའི་གོས་བསླངས་( ༣༤ན) ཤིང་ཐོབ་ན་སྤང་ལྟུང་སྐྱེད་པ་
གསུམ་དང་། གོས་དྲས་པ་བྱ་སྙམ་པའི་བསམ་པས་བསླངས་ན། རབ་ཏུ་བྱུང་
བའི་གོས་སྟོད་གཡོགས་སྨད་གཡོགས་རབ་ཚད་ལས་ལྷག་པ་ཐོབ་ན། ཁྲུ་གང་
ཡན་ཆད་ཀྱི་ལྷག་པ་དེ་སྦྱིན་དགོས་པ་ལས་ལྷག་པ་མ་བྱིན་ན་སྤང་ལྟུང་སྐྱེད་་་
པ་དང་། གོས་མ་དྲས་པ་བྱ་སྙམ་པའི་བསམ་པས་བསླངས་ན། རབ་ཏུ་བྱུང་
བའི་གོས་སྟོད་གཡོགས་སྨད་གཡོགས་རབ་ཚད་གཉིས་ལས་ལྷག་པ་ཐོབ་ན་་་་
ཡང་སྔ་མ་བཞིན་དུ་ལྷག་པ་མ་བྱིན་ན་སྤང་ལྟུང་སྐྱེད་པ་རྣམས་སུ་ཡོད་པའི་་་
ཕྱིར། བྱིན་གྱིས་བརླབ་པར་བྱ་བའི་ཆོས་གོས་འཚོ་བའི་ཡོ་བྱད་བཅུ་གསུམ་པོ་
• 28{3，



པཎ་ཆེན་བདེ་ལེགས་ཉི་མས་མཛད།
ཚང་བར་མེད་ན། གོས་ཚད་ལས་ལྷག་པ་བསླང་རིགས་ཏེ། ཊཱིཀྐ་ལས། དེ་དག་
གི་ནང་ནས་གང་མེད་པ་དེ་ཉིད་བསླང་བར་རིགས་པ་ཉིད་ཡིན་ནོ། །ཞེས་
དང་། མདོ་རྩ་བར། བྱིན་གྱིས་བརླབ་པར་བྱ་བ་ཐམས་ཅད་མེད་ན་སློང་བར་
རིགས་པ་ཉིད་དོ། །ཞེས་གསུངས་པའི་ཕྱིར། ཇི་ཙམ་བླངས་ན་གོས་གཉིས་མན་
ཆད་བླང་དུ་རུང་སྟེ། སྟོད་གཡོགས་སྨད་གཡོགས་བཅས། །ཞེས་དང་། ཟུང་
བླང་བར་བྱ་བ་ཉིད་དོ། །ཞེས་གསུངས་པའི་ཕྱིར། སྟོད་གཡོགས་སྨད་གཡོགས་
ཀྱི་ཚད་ཇི་ལྟ་བ་ཡིན་ཞེ་ན། མདོ་རྩ་བར། ཁྱིམ་པའི་སྟོད་གཡོང་བས་ཆེ་ཚད་་ནི་
རས་ཡུག་ཆེན་ཁྲུ་བཅུ་གཉིས་པའོ། །སྨད་གཡོགས་ནི་རས་ཡུག་ཕྲན་བདུན་པ་
དང་དོ་པའོ། །ཞེས་གསུངས། ཊཱིཀྐ་ལས། ཞེང་དུ་ཁྲུ་ནི་གསུམ་པ་ཡིན་པར་ཤེས་
པར་བྱའོ། །ཞེས་དང་། མདོ་རྩ་བར། དགེ་སློང་གི་ཆེ་ཚད་ནི་སྣམ་སྦྱར་དང་
ཤམ་ཐབས་ཀྱི་རིམ་པ་ཇི་སྐད་བསྟན་པའོ། །ཞེས་གསུངས་པའི་ཕྱིར། སོ་སོ་
ནས་སྤགས་པ་སློང་བའི་སྤང་ལྟུང་ནི། གཞན་རྣམས་གོང་དང་འདྲ་ཞིང་། ཁྱད་
པར་ནི། ཁྱིམ་པ་ཕོ་མོ་གཉིས་ཀྱི་གོས་གཅིག་དབོགས་པ་ཡིན་ལ་འདི་ནི་ཁྱིམ་
པ་ཕོ་མོ་གཉིས་ཀྱི་གོས་རེ་རེ་སོ་སོ་ནས་དཔོགས་པ་ལ་བྱའོ། །བསྐུར་བའི་སྤང་
ལྟུང་ནི། བཅས་ལྡན་དགེ་སློང་གིས་གོས་སམ་ཆོས་ཀྱི་རིན་གྱི་རྙེད་པ་སྦྱིན་
བདག་གིས་ཕོ་ཉ་བ་ལ་བསྐུར་ཞིང་ཕོ་ཉ་བས་ཞལ་ཏ་བ་ལ་གཏད་པའི་དངོས་
པོ་དེ། བསྐུལ་བསྡད་དྲུག་ལས་ལྷག་པར་བླངས་པའམ། མ་ལྡག་ཀྱང་སྦྱིན་
བདག་( ༣༤བ)གི་སེམས་བསྡུ་བར་ཁས་མི་ལེན་པ་ལས་བྱུང་བའི་ལྟུང་བ་ནི་་་་
དངོས་གཞིའོ། །གང་ལ་བརྩོམ་པའི་གཞི་ནི། སྦྱིན་བདག་དང་ཕོ་ཉ་བ་ཞལ་ཏ་
བ་གསུམ་ག་ཁྱིམ་པ་ཡིན་པ་ཅིག་དགོས་ཏེ། གསུམ་ཆར་མི་ཉིད་དང་། ཁྱིམ་པ་
ཉིད་ཡིན་ནའོ། །ཞེས་དང༌། བསྐུལ་བསྡད་དྲུག་ནི། ཊཱིཀྐ་ལས། བསྐུལ་བའི་
སྒོ་དྲུག་པོ་ཐམས་ཅད་ཀྱང་སྦྱོར་བ་གཅིག་གིས་བྱས་ན་ནི་བསྐུལ་བ་གཅིག་ཁོ་
ནར་འགྱུར་རོ། །ཞེས་དང༌། སྦྱོར་བ་ཐ་དད་པས་ཞུགས་ན་ནི། བསྐུལ་བ་ཐ་
• }}} •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད་ཀྱི་སྨད་ཆ།
དད་དུ་འགྱུར་རོ། །བསྐུལ་བ་དང་པོ་དེས་གོས་ཐོབ་པར་མ་གྱུར་ན། ལན་
གཉིས་ལན་གསུམ་ཡང་བསྐུལ་བར་བྱའོ། །དེའི་འོག་ཏུ་ལན་གསུམ་གྱི་བར་དུ་
ཅང་མི་སྨྲ་བར་ཕྱོགས་སུ་བསྡད་པར་བྱའོ། །འོ་ན། ལུང་རྣམ་འབྱེད་ལས། ལན་
དྲུག་གི་བར་དུ་ཅང་མི་སྨྲ་བར་ཕྱོགས་སུ་བསྡད་པར་བྱའོ། །ཞེས་གསུངས་པ་
དང་འགལ་ལམ་ཞེ་ན། དེ་ནི་བསྐུལ་བ་གསུམ་དང་བཅས་པའི་གྲངས་དྲུག་
གསུངས་པ་ཡིན་ལ། འདི་ནི་བསྡད་པ་ཉི་ཚེ་བ་ལན་གསུམ་ཡིན་པས་འགལ་བ་
མེད་དོ། །
ན༢ སྲིང་བལ་གྱི་སྤང་ལྟུང་ལ་སོགས་པ་བཅུ་ཚན་གཉིས་པ།
༈ སྤང་ལྟུང་བཅུ་ཚན་གཉིས་པ་ནི། སྡོམ་ལས། སྲིན་བལ་འབའ་ཞིག་ཆ་
གཉིས་དང་། །དྲུག་དང་མཐོ་གང་ལམ་དང་ནི། །འཁྲུ་བ་དང་ནི་གསེར་དངུལ་
དང༌། །མངོན་མཚན་ཅན་དང་ཉོ་འཚོང་ངོ༌། །ཞེས་གསུངས་པ་ལྟར་གྱི་སྤང་
ལྟུང་བཅུ་བཞག་ཏུ་ཡོད་དེ། བཅས་ལྡན་དགེ་སློང་གིས་ཡན་ལག་བཞི་ཚང་
བའི་སྒོ་ནས་རང་དབང་བའི་སྲིན་བལ་གྱི་སྟན་བྱས་པའམ་བྱེད་དུ་བཅུག་སྟེ།
བྱེད་པ་མཐར་ཐུག་པ་ལས་གྱུར་པའི་སྤང་ལྟུང་དང༌། དེ་བཞིན་དུ་ལུག་བལ་
ནག་པོ་འབའ་ཞིག་ལས་བྱས་པའི་སྟན་དང་། ལུག་བལ་ནག་པོ་ཕྱེད་ལྷག་པ་
བྱེད་དམ་བྱེད་དུ་བཅུག་པའི་མཐར་ཐུག་གི་སྤང་ལྟུང་ཉིད་དང་། སྟན་སྔ་མ་
བྱས་ནས་ལོ་དྲུག་མ་ལོན་པར་སྟན་དེ་ཉིད་ཡོད་བཞིན་དུ་སྟན་གཉིས་པ་བྱེད་
པའི་མཐར་ཐུག་གི་སྤང་ལྟུང་དང་། གདིང་བ་རྙིང་པ་ནས་བདེ་བར་གཤེགས་
པའི་མཐོ་གང་གི་ཚད་ཙམ་མ་གླན་པར་གདིང་བ་གསར་པ་བྱེད་པའི་སྤང་་་་་
ལྟུང་དང་། ལམ་རྒྱང་གྲགས་གཅིག་གི་མཐའ་ལས་འདས་པར་བལ་ཁུར་ཚད་
དུ་ལོངས་པ་ཁུར་བ་ལས་བྱུང་བའི་སྤང་ལྟུང་དང༌། དགེ་སློང་མ་ཆོས་བརྒྱད་
ལྡན་ལ་བལ་འཁྲུ་ཞིང་( ༣ ༥ ན) རྨེལ་དུ་བཅུག་པ་ལས་བྱུང་བའི་སྤང་ལྟུང་དང༌།
，29] .



པཎ་ཆེན་བདེ་ལེགས་ཉི་མས་མཛད།
ཐ་སྙད་གདགས་སུ་རུང་བའི་གསེར་དངུལ་ལ་སོགས་པའི་རིན་པོ་ཆེ་རང་་་་་་
དབང་བ་ལག་པས་ལེན་པའི་མངོན་སུམ་དུ་གནས་པ་ན། ངོ་བོ་ལ་མི་རུང་
བའི་བློ་མ་བཞག་པར་ནོར་གྱི་བློས་བདག་གིར་བྱས་པ་དང་། རང་དོན་དུ་
རེག་གམ་རེག་ཏུ་བཅུག་པ་ལས་བྱུང་བའི་སྤང་ལྟུང་དང༌། ཁྱིམ་པ་ལ་གོས་ཁྲུ་
གང་ཡན་ཆད་རི་བའི་ཁེ་སྤོགས་ཀྱི་སྐྱེད་ཐོབ་པ་ལས་བྱུང་བའི་སྤང་ལྟུང་དང༌།
རྐྱེན་ཁྱད་པར་ཅན་དང་མི་ལྡན་པའི་དགེ་སློང་གིས། ཁྱིམ་པ་ལ་ཉོ་ཚོང་གི་
སྐྱེད་ཐོབ་པ་ལས་བྱུང་བའི་སྤང་ལྟུང་རྣམས་སུ་ཡོད་པའི་ཕྱིར། གདིང་བ་དང་
སྟན་ལ་ཁྱད་པར་ཅི་ཡོད་ཅེ་ན། གདིང་བ་ལ་གླེགས་བུའི་འཕྲོ་བྱས་ཤིང་སྟན་
ལ་དེ་མི་དགོས་པས། དེ་གཉིས་རྣམ་པ་ཐ་དད་ཅིང་། གདིང་བ་དགེ་འདུན་གྱི་
གནས་མལ་བསྐྱབས་པའི་ཕྱིར་བྱས། སྟན་གྲངས་པ་བསྐྱབ་པའི་ཕྱིར་བྱས་པས་
དེ་གཉིས་དགོས་པ་ཐ་དད་པ་དང་། མདོ་ལས། གདིང་བ་ཕྲག་པས་བླངས་
ནས། ཞེས་གསུངས་ལ། ཊིཀྐ་ལས། སྟན་ཕྲག་པས་ཁྱེར་བ་ནི་ཚུལ་མ་ཡིན་པས།
ཞེས་དེ་གཉིས་ཕྲག་པ་ལ་བསྐུར་རུང་མི་རུང་ཐ་དད་པ་དང་། གདིང་བ་ལ་
སྲིད་དུ་ཁྲུ་གསུམ་དང་ཞེང་དུ་ཁྲུ་དོ་དང་སོར་དྲུག་གི་ཚད་དང་། སྟན་ཚད་ནི་
ལུང་ཞུ་བ་ཆུང་ཤོས་དང་། ཊཱིཀྐ་ལས། སྟན་ཆེན་པོ་ནི་ཁྲུ་ཕྱེད་དང་ལྔའོ། །ཆུང་
ངུ་ནི་ཁྲུ་ཕྱེད་དང་གསུམ་མོ། །འབྲིང་ནི་དེའི་བར་རོ། །ཞེང་ཚད་ནི་གདིང་བ་
དང་མཉམ་མོ། །ཞེས་གསུངས་པའི་ཚད་འཐད་པའི་ཕྱིར། གཞན་ཡང་། ཁྱད་
པར་ཆེའོ། །སྟན་གྱི་སྤང་ལྟུང་འདི་རྣམས་ཀྱི་མཐར་ཐུག་ནི། བཀྲམ་པ་རྫོགས་
པ། མདོ་རྩ་བར། བཀྲམ་པ་ཉིད་བྱེད་པ་མཐར་ཐུག་པའི་དང་པོ་ཡིན་ནོ། །
ཞེས་གསུངས་པའི་ཕྱིར། སྲིན་བལ་དང་རིན་ཐང་སོགས་འདྲ་བའི་མོན་དར་
སོགས་ལ་སྟན་བྱས་པ་ལ་ཡང་སྤང་ལྟུང་དུ་འགྱུར་ཏེ། འདི་ཡང་འདྲ་བ་ལ་
ཡང་ངོ༌། །ཞེས་པ་དང་། ཊཱིཀྐ་ལས། སྲིན་བལ་འབའ་ཞིག་ལ་སྟན་བྱེད་པ་ ་ལ་
སྤང་བའི་ལྟུང་བྱེད་དུ་འགྱུར་བ་དེ་བཞིན་དུ་མོན་དར་དང་རྩྭ་དུ་་གུ་ལའི་རས་
，2{j2 •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད་ཀྱི་སྨད་ཆ།
ལ་སྟན་བྱེད་པ་ལ་ཡང་སྲུང་བ་ཁོ་ནར་འགྱུར་བ་ལྟ་བུའོ། །ཞེས་གསུངས་པའི་
ཕྱིར། ཡུལ་གང་ན་བལ་དཀར་པོ་དཀོན་( ༣ ༥ བ）ཞིང་རིན་ཆེ་ལ་བལ་ནག་པོ་
མོད་ཅིང་རིན་ཆུང་བ་དེར་ནི་བལ་དཀར་པོ་འབའ་ཞིག་ལས་བྱས་པའི་སྟན་་་
ལ་སྤང་ལྟུང་སྐྱེད་ཅིང་ནག་པོ་འབའ་ཞིག་ལས་བྱས་པའི་སྟན་ལ་ལྟུང་མེད་དུ་་
འགྱུར་ཏེ། རང་གི་རྣམ་འབྱེད་ལས། བལ་ནག་པོ་འབའ་ཞིག་ལ་ལྟུང་བ་མེད་
དེ། དཀར་པོ་དེ་ནི་ལྟུང་བ་ཡོད་དོ། །ཞེས་གོ་བཟློག་ནས་བརྗོད་དོ། །ཞེས་དང་།
སྤྱིར་སྟན་རང་གི་རྣམ་འབྱེད་ལས། བལ་དཀར་པོའི་སྟན་བྱེད་པ་ལ་ཡང་སྤང་
བ་ཁོ་ནར་འགྱུར་རོ། །ཞེས་གསུངས་པའི་ཕྱིར། སྲིང་བལ་དང་མོན་དར་གྱི་ཆ་
གཉིས་བྱས་ན་ཡང་སྤང་བའི་ལྟུང་བར་འགྱུར་ཏེ། ཊཱིཀྐ་ལས། མོན་དར་དང་
སྲིན་བལ་སོགས་པ་བསྲེས་པ་ལས་སྟན་བྱས་པ་ལ་ཡང་སྤང་བ་ཁོ་ནར་འགྱུར་
བ་ལྟ་བུ། ཞེས་གསུངས་པའི་ཕྱིར།
ང། མ་
ན༣ ལྷུང་བཟེད་འཆང་སྤང་ལ་སོགས་པ་བཅུ་ཚན་གསུམ་པ།
༈ སྤང་ལྟུང་བཅུ་ཚན་གསུམ་པ་ནི། སྡོམ་ལས། ལྷུང་བཟེད་གཉིས་དང་ཐ་
ག་གཉིས། །བྱིན་འཕྲོག་སྟོན་ཟླ་ཐ་ཆུང་དང་། །དགོན་པ་བ་དང་རས་ཆེན་
དང༌། །བསྔོས་པ་དང་ནི་གསོག་འཇོག་གོ །ཞེས་གསུངས་པ་ལྟར་གྱི་སྤང་
ལྟུང་བཅུ་བཞག་ཏུ་ཡོད་དེ། བཅས་ལྡན་དགེ་སློང་གིས་རང་དབང་བའི་ལྷུང་
བཟེད་རུང་བ་ཚད་ལྡན་བྱིན་གྱིས་མ་བརླབས་པར་ཞག་བཅུ་ལས་ལྷག་པ་་་་་་
བཅངས་པ་ལས་བྱུང་བའི་སྤང་ལྟུང་དང་། རང་ལ་ལྷུང་བཟེད་རུང་བ་ཚད་
ལྡན་ཡོད་བཞིན་དུ། ཁྱིམ་པ་ཆོས་དྲུག་ལྡན་ལ་ལྷུང་བཟེད་བསླངས་ཏེ། ཐོབ་པ་
ལས་བྱུང་བའི་ལྷུང་བཟེད་འཚོལ་བའི་སྤང་ལྟུང་དང་། རང་གི་གོས་ཀྱི་རྒྱུ་རུང་
བ་ཚད་ལྡན་ཐ་ག་པ་ཁྱིམ་པ་ཆོས་དྲུག་ལྡན་ཅི་བདེར་སྟོབས་པ་པོ་མ་ཡིན་པ་་་
ལ། རང་ངམ་བསྐོས་པས་འཐག་ཏུ་བཅུག་སྟེ། ཁྲུ་གང་ཡན་ཆད་ཀྱི་ཐགས་གླ་
·༡༦j3 .



༡
པཎ་ཆེན་བདེ་ལེགས་ཉི་མས་མཛད།
ཐོབ་བློ་སྐྱེས་པ་ལས་བྱུང་བའི་འཐག་ཏུ་བཅུག་པའི་སྤང་བ་དང༌། སྦྱིན་བདག་
ཁྱིམ་པ་ཆོས་དྲུག་ལྡན་གྱིས་རང་ལ་བསྔོས་པའི་གོས་རུང་བ་ཚད་ལྡན་སྦྱིན་་་་་
བདག་དེ་ཉིད་གནང་བ་མ་ཐོབ་པར་ཐ་ག་བ་ལ་མཆུ་ཞེང་ཁྲུ་གང་ཡན་ཆད་
བསྐྱེད་པ་ལས་བྱུང་བའི་འཐག་པ་བསྐྱེད་པའི་སྤང་ལྟུང་དང་། དགེ་སློང་ཆོས་
བརྒྱད་ལྡན་ལ་རང་ངམ་གཞན་གྱིས་བྱིན་པའི་ལྷུང་བཟེད་དམ། གོས་རུང་བ་
ཚད་ལྡན་དགེ་སློང་དེ་ཉིད་དབང་བ་རྐུ་སེམས་དང༌། ཡིད་གཅུགས་ཁྱད་པར་
ཅན་མ་ཡིན་པའི་བློས་( ༣༦ན）འཕྲོགས་ཏེ། གནས་ནས་སྦགས་པ་ལས་བྱུང་
བའི་བྱིན་ཕྲོགས་ཀྱི་སྤང་ལྟུང་། ཁྱིམ་པ་ཆོས་དྲུག་ལྡན་གྱི་ཁ་ཟས་ལས་གཞན་
པའི་དབྱར་གྱི་རྙེད་པ་རུང་བ་ཚད་ལྡན་གྱི་བྱིན་པ་དགག་དབྱེ་མ་བྱས་པའི་
དབྱར་གྱི་ནང་དུ་བདག་གིར་བྱས་པ་ལས་བྱུང་བའི་དབྱར་རིང་བདག་གིར་་་
བྱེད་པ་སྔས་པ་དང༌། དེ་ལྟ་བུའི་དབྱར་རྙེད་དབྱར་ནང་དུ་བགོས་པས་ཐོབ་
བློ་སྐྱེས་པ་ལས་བྱུང་བའི་དབྱར་རྙེད་བགོ་སྔས་པ་དང་། དེ་ལྟ་བུའི་དབྱར་
རྙེད་དགག་དབྱེའི་ཕྱིས་དེ་ཉིན་པར་མ་བགོས་བར་དེའི་མཚན་མོའི་མཐའ་
འདས་པ་ལས་བྱུང་བའི་དབྱར་རྙེད་ཞག་དབྱེ་བའི་སྤང་ལྟུང་དེ། སྟོན་ཟླ་ཐ་
ཆུང་ཞེས་པ་བརྟད་བྱུང་གི་སྤང་ལྟུང་དང༌། དགོན་པ་བས་རང་གི་སྣམ་སྦྱར་
བྱིན་རླབས་ཅན་གནས་གཞན་དུ་བཞག་པ་འཇིག་པའི་བར་ཆད་་དང་བྲལ་་་་
ནས། རང་དང་ཆོས་གོས་བཞག་པའི་གནས་ཉེ་འཁོར་དང་བཅས་པ་ལས་
གཞན་ང་འི་གནས་སུ་ཞག་དྲུག་གི་མཚན་མོའི་མཐའི་སྐད་ཅིག་མ་འདས་པ་་་་
ལས་བྱུང་བའི་དགོན་པ་བའི་འབྲལ་སྤང་དང༌། ཁྱིམ་པ་ཆོས་དྲུག་ལྡན་གྱིས་
ཟླ་བ་བཞིར་ལོངས་སྤྱད་པའི་ཁྱིམ་པ་དེས་དབང་བའི་དབྱར་གྱི་གོས་རས་་་་་
ཆེན་རུང་བ་ཚད་ལྡན་རང་གི་དབྱར་ཁས་ལེན་གྱི་ཟླ་བ་གཅིག་གི་སྔོན་རོལ་དུ་
བཙལ་བས་ཐོབ་པ་ལས་བྱུང་བའི་རས་ཆེན་འཚོལ་སྔས་པ་དང་། དེ་ལྟའི་
བུའི་རས་ཆེན་རང་དབང་བ་དབྱར་ཁས་བླངས་པའི་དུས་ཀྱི་དགག་དབྱེ་བྱས་
• 2!):| •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད་ཀྱི་སྨད་ཆ།
ནས་ཞག་བཅོ་ལྔའི་མཚན་མོའི་མཐའི་སྐད་ཅིག་མའི་གོང་དུ་སྦེང་བ་པོ་ལ་མ་་
གཏད་པར་མཚན་མོའི་མཐའ་འདས་པས་རས་ཆེན་བཞག་ཕྱིས་པ་ལས་བྱུང་་
བའི་སྤང་ལྟུང་དང༌། སྦྱིན་བདག་ཁྱིམ་པ་ཆོས་དྲུག་ལྡན་གྱི་ལྷུང་བཟེད་དང་
གོས་རུང་བ་ཚད་ལྡན་དགེ་འདུན་ཆོས་བརྒྱད་ལྡན་ལ་བསྔོས་པ་རྐུ་སེམས་་་་་
ལས་གཞན་པའི་བདག་ཉིད་ལ་སྒྱུར་བས་ཐོབ་ཅིང་། ཐོབ་བློ་སྐྱེས་པ་ལས་བྱུང་
བའི་བསྔོས་བསྒྱུར་གྱི་སྤང་ལྟུང་དང༌། རང་ངམ་རང་འདྲ་བས་བྱིན་ལེན་བྱས་
ལ་ཆགས་པའི་སྨན་བཞི་གང་ཡང་རུང་བ་མཚན་ཉིད་པ་མངོན་པའི་ཚད་་་་་་
དང་ལྡན་པ། རྙོག་ཆུ་དང་ལྷའི་བདུད་རྩི་མ་ཡིན་པ། དེས་ཕན་པའི་ནད་ཅན་
མ་ཡིན་པའི་བཅས་ལྡན་དགེ་སློང་གིས་བྱིན་ལེན་མ་ཞིག་པར་རང་ཉིད་ཟ་་་་་
བའི་ཕྱིར། སྤྱིར་དུས་སམ་སྨན་( ༣༦བ）གསོག་འཇོག་གི་དུས་ལས་འདས་པའི་
གསོག་འཇོག་གི་སྤང་ལྟུང་རྣམས་སུ་ཡོད་པའི་ཕྱིར། བསྔོས་རྒྱུར་གྱི་སྐབས་སུ་
སྦྱིན་བདག་ཁྱིམ་པ་ཞེས་པ་ནི་མཚོན་པ་ཙམ་སྟེ། འདི་ཉིད་ལས། གཞན་གྱི་
གང་ཟག་རྣམས། ཞེས་སྤྱིར་བརྗོད་པ་དང་། བམ་ལྔ་ལས། སྦྱིན་བདག་གཞན་
ཉེ་དུ་ཉེ་དུ་མ་ཡིན་པའི་ཁྱིམ་པ་དང༌། རབ་ཏུ་བྱུང་བ་མཚན་དང་ལྟ་བ་མཐུན་
པ་དང་མི་མཐུན་པ་གང་ཡང་རུང་བ་ལ་ན་སྨད་པ་མེད་དོ། །ཞེས་གསུངས་
པའི་ཕྱིར། དགེ་འདུན་ཞེས་པ་ཡང་མཚོན་པ་ཙམ་ཡིན་གྱི། དགེ་སློང་ལ་བསྔོས་
པ་སྒྱུར་ན་སྤང་ལྟུང་དུ་འགྱུར་ཏེ། ལུང་རྣམ་འབྱེད་ལས་གང་ཟག་གཅིག་ལ་
བསྔོས་པ་དང་གཉིས་སམ་གསུམ་ལ་བསྔོས་པ་བདག་ཉིད་ལ་སྒྱུར་ན་སྤང་་་་་་
བའི་ལྟུང་བྱེད་དུ་འགྱུར་རོ། །ཞེས་གསུངས་པའི་ཕྱིར།
གསོག་འཇོག་གི་སྐབས་སུ་སྤྱིར་དུས་ནི། སྐྱ་རེངས་དང་པོ་ཤར་བ་ནས་
ཉིན་ཕྱེད་ཀྱི་བར་ཡིན་ནལ་བྱིན་རླབས་མེད་པའི་སྨན་བཞི་བྱིན་ལེན་བྱས་པ་་་
སྤྱིར་དུས་ལས་འདས་པ་གསོག་འཇོག་དང༌། བྱིན་རླབས་ཅན་གྱི་སྨན་ཞག་
བདུན་པ་དང་བརྒྱད་པའི་སྐྱ་རེངས་ཤར་བར་བཞག་ན་གསོག་འཇོག་དང་།
• 29) •



པཎ་ཆེན་བདེ་ལེགས་ཉི་མས་མཛད།
ཐུན་ཚོད་དུ་རུང་བ་ནི་སྲོད་ཀྱི་ཐུན་དང་པོ་འདས་པར་བཞག་ན་སྤང་ལྟུང་དུ་
འགྱུར་རོ། །ཇི་སྲིད་འཚོ་བཅང་གི་སྨན་གྱི་བྱིན་རླབས་ནི། ནང་་དེ་གསོས་ནས་
སྨན་དེ་སྟེན་མི་དགོས་པའི་མཚན་མོའི་མཐའི་སྐད་ཅིག་མ་འདས་པ་ན་སྤང་་་
ལྟུང་དུ་འགྱུར་རོ། །སྨན་བཞི་པོ་བྱིན་ལེན་མ་བ ཤིག་པར་གསོག་འཇོག་གི་དུས་
ལས་འདས་པར་བཞག་པ་ཟོས་པ་ལྟུང་བྱེད་འབའ་ཞིག་པར་འགྱུར་ཞིང་།
བཞག་པ་ལ་གསོག་འཇོག་གི་སྤང་བར་འགྱུར་ཏེ། ཊཱིཀྐ་ལས། ཆང་བའི་ལྟུང་
བ་འདི་རྣམ་པར་བཞག་གོ །ལོངས་སྤྱོད་པར་བྱེད་པ་ལ་ནི་མ་ཡིན་ནོ། །བ་ སོག་
འཇོག་བྱས་པ་ཟ་བ་ལ་ལྟུང་བྱེད་འབའ་ཞིག་པར་འགྱུར་རོ། །ཞེས་གསུངས་
པའི་ཕྱིར། གསོག་འཇོག་སྐྱེད་པ་ལ་ཟ་བའི་ཕྱིར། གསོག་འཇོག་དུས་ལས་
འདས་པ་ཅིག་དགོས་ཏེ། བཟའ་བའི་ཕྱིར་འཆང་ནའོ། །ཞེས་གསུངས་པའི་
ཕྱིར། འོ་ན། ཊཱིཀྐ་ལས། བློས་ཡོངས་སུ་མ་བཅད་བར་འཆང་པ་ལ་ཡང་ཁ་ན་
མ་ཐོ་བ་དང་འདྲ་སྟེ། སྤྱིར་ཁོངས་སུ་གཏོགས་པའི་ཕྱིར། ཞེས་མར་( ༣ ༧ན）ལ་
སོགས་པ་རྐང་པ་ལ་བྱུག་པའི་ཕྱིར། གསོག་འཇོག་དུས་ལས་འདས་པ་བྱིན་
ལེན་མ་བ ཤིག་པར་སྤང་ལྟུང་སྐྱེད་པ་མ་ཡིན་ནམ་སྙམ་ན་དེ་ནི་མ་ཡིན་ཏེ།
མར་ལ་སོགས་བྱིན་ལེན་བྱས་པ་སྟེ་བདག་ཉིད་ཀྱིས་ཟ་བ་དང་། གཞན་ལ་
སྦྱིན་པ་དང་། རྐང་པ་ལ་བསྐུ་བ་ལ་སོགས་པ་བྱེ་བྲག་འདི་བྱའོ། །ཞེས་བློས་
ཡོངས་སུ་མ་བཅད་པར་གང་མཁོ་བ་བྱ་སྙམ་དུ་སྤྱིའི་བསམ་པས་འཆང་བ་ལ་་
ཡང་གསོག་འཇོག་གི་སྤང་ལྟུང་སྐྱེད་དེ། སྤྱིས་བྱེ་བྲག་ལ་ཁྱབ་པའི་ཕྱིར། ཞེས་
པ་སྟེ། སྤྱིའི་བསམ་པ་དེས་བྱེ་བྲག་ཟ་བའི་ཆེད་ཀྱི་བསམ་པ་ལ་ཁྱབ་པའི་ཕྱིར།
ཞེས་པའི་དོན་ནོ། །སྣར་བླུག་པ་དང་བསྐུ་མཉེ་བྱས་པ་དག་ནི་བྱིན་ལེན་མ་
བཤིག་པར་བཞག་སྟེ། གསོག་འཇོག་བྱས་ཀྱང་གསོག་འཇོག་གི་ཉེས་པ་མི་
སྐྱེད་པར་གསུངས་སོ། ། །
• 296 •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད་ཀྱི་སྨད་ཆ།
ཐ༢ བཤགས་པ་ཙམ་དང་འབྲེལ་བའི་ལྟུང་བྱེད་
འབའ་ཞིག་པའི་སྡེ་བཤད་པ།
ད༡ བཅུ་ཚན་དང་པོ།
༈ གཉིས་པ་བཤགས་པ་ཙམ་དང་འབྲེལ་བའི་ལྟུང་བྱེད་འབའ་ཞིག་པའི་་་
སྡེ་ལ་བཅུ་ཚན་དགུ་ཡོད་པའི་དང་པོ་འཆད་པ་ལ། སྡོམ་ལས། བརྫུན་སྐྱོན་
དགེ་སློང་ཕྲ་མ་དང་། །སྐྱོ་སྔོགས་བྱེད་དང་སྟོན་པ་དང༌། །འདོན་དང་གནས་
ངན་ལེན་དང་ཆོས། །བཤེས་ངོར་བྱེད་དང་ཁྱད་དུ་གསོད། །ཅེས་གསུངས་པ་
ལྟར་གྱི་ལྟུང་བྱེད་བཅུ་བཞག་ཏུ་ཡོད་དེ། རྫུན་གྱི་ཕམ་ལྷག་སྐུར་པ་འདེབས་
པའི་ལྟུང་བྱེད་སོགས་འོག་ནས་འབྱུང་བའི་ལྟུང་བྱེད། རྫུན་སྨྲ་བའི་ཉེས་བྱས་
གང་རུང་ལས་གཞན་པའི་རྫུན་སྨྲ་བའི་ལྟུང་བྱེད་དག །དགེ་སློང་ཆོས་བརྒྱད་
ལྡན་གྱི་ལུས་ཀྱི་སྐྱོན་ལ་སོགས་པ་སྐྱོན་གདགས་འདོད་ཀྱི་བསམ་པ་ཁོ་ནས་སྨྲ་
བར་བྱེད་པ་སྐྱོན་སྨྲ་བའི་ལྟུང་བྱེད་དང་། དགེ་སློང་ཆོས་དགུ་ལྡན་རྒྱུད་ཐ་
དད་པ་དབྱེ་འདོད་ཀྱི་བསམ་པས་མིང་ནས་སྨྲས་ཏེ། ཕན་ཚུན་དུ་ཕྲ་མ་བྱེད་
པའི་ངག་མཚན་ཉིད་ལྔ་ལྡན་གྱིས་སྨྲ་བ། ཕྲ་མ་བྱེད་པའི་ལྟུང་བྱེད་དང༌། དགེ་
སློང་ཆོས་བརྒྱད་ལྡན་གཉིས་ཡན་ཆད་ཀྱིས་རྩོད་པ་བཞི་པོ་གང་རུང་དགེ་་་་་་
འདུན་གྱིས་ཞི་བར་བྱེད་པའི་རྩོད་པ་དེ་ཞི་བྱེད་ལ་ལྟོས་པའི་བཅས་ལྡན་དགེ་
སློང་གིས་ཕན་ཚུན་དུ་སྐྱོ་སྔོགས་བྱེད་པའི་ཚིག་སྨྲས་པ་གོ་བ་སྐྱོ་སྔོགས་བྱས་་་་
པའི་ལྟུང་བྱེད་དང༌། བཅས་ལྡན་དགེ་སློང་གིས་ཁྲིམས་གྲོགས་སྐྱེས་པ་མེད་
པར་ཁྱིམ་( ༣ ༧༠) པ་མོ་ལ་ཆོས་ཚིག་ལྔའམ་དྲུག་ལས་ལྷག་པ་བསྟན་ཏེ་དོན་གོ་
བ་ལས་གྱུར་པའི་ཁྱིམ་པ་མོ་ལ་ཆོས་སྟོན་པའི་ལྟུང་བྱེད་དང༌། བཅས་ལྡན་
དགེ་སློང་གིས་བསམ་པ་ཐག་པ་ནས་འདོན་པར་འདོད་པའི་བསྙེན་པར་མ་་་་
རྫོགས་པ་དང་དུས་མཉམ་པའམ་འཇུག་ཏུ་གྱུར་པའི་ཆོས་ཚིག་བཞིར་ལོངས་
· 2)7 •



པཎ་ཆེན་བདེ་ལེགས་ཉི་མས་མཛད།
པའི་ཡི་གེ་འདོན་པའི་ལྟུང་བྱེད་དང་། བཅས་ལྡན་དགེ་སློང་གིས་བདེན་པ་མ་
མཐོང་ཞིང་ལྟུང་བ་དང་བཅས་པའི་མཚན་ཉིད་མི་ཤེས་པའི་བསྙེན་པར་མ་་་་
རྫོགས་པ་ལ། དགེ་སློང་གཞན་གྱི་ཕམ་པའམ་ལྷག་མའི་ལྟུང་བ་བརྗོད་ཅིང་
དོན་གོ་བ་ལས་གྱུར་པའི་གནས་ངན་ལེན་བརྗོད་པའི་ལྟུང་བྱེད་དང་། མིའི་
ཆོས་བླ་མ་ཐོབ་པའི་བཅས་ལྡན་དགེ་སློང་གིས་བདེན་པ་མ་མཐོང་བའི་་་་་་་
བསྙེན་པར་མ་རྫོགས་པ་ལ་རང་གི་མི་ཆོས་བླ་མ་སྨྲས་པའི་དོན་གོ་བ་ལ་་་་་་
གྱུར་པའི་མི་ཆོས་བླ་མ་བདེན་པར་སྨྲ་བའི་ལྟུང་བྱེད་དང་། ང ཅས་ལྡན དགེ་
སློང་གིས་རང་དང་བསྔོ་བྱ་གཉིས་ཀ་ལས་ནོར་ཐ་དད་པའི་དགེ་སློང་རྣམ་་་་་
དག་ལ་དགེ་འདུན་དབང་བའི་ཟས་ལས་གཞན་པའི་རྙེད་པ། གང་ཟག་ལ་
སོགས་པར་བསྔོས་སོ། །ཞེས་སྐུར་པ་བཏབ་སྟེ་དོན་གོ་བ་ལས་གྱུར་བའི་བཤེས་
ངོར་བྱེད་ཀྱི་སྐུར་འདེབས་ཀྱི་ལྟུང་བྱེད་དང་། བཅས་ལྡན་དགེ་སློང་གིས་གསོ་
སྦྱོང་གི་ཚེ་དགེ་སློང་གཞན་ལ་འདུལ་བའི་ཚིག་ཁྱད་དུ་གསོད་པའི་ཚིག་སྨྲས་་་
ཏེ། དོན་གོ་བ་ལས་གྱུར་པའི་ཁྱད་དུ་གསོད་པའི་ལྟུང་བྱེད་རྣམས་སུ་ཡོད་པའི་
ཕྱིར། །
ད༢ བཅུ་ཚན་གཉིས་པ།
༈ བཅུ་ཚན་གཉིས་པ་ནི། སྡོམ་ལས། ས་བོན་འཕྱ་བ་སྒོ་བ་ད་ང་། །ཁྲི་དང་
འདིང་དང་སྐྱོད་པ་དང༌། །ཕྱིས་གནོན་འབྱུང་བ་འདེབས་པ་དང་། །རིམ་པ་
གཉིས་སུ་བརྩིག་པའོ། །ཞེས་གསུངས་པ་ལྟར་གྱི་ལྟུང་བྱེད་བཅུ་བཞག་ཏུ་ཡོད་
དེ། བཅས་ལྡན་དགེ་སློང་གི་ས་བོན་དང་སྐྱེས་པ་གང་རུང་མ་ཉམས་ཤིང་རུང་
བ་མ་བྱས་པ་ལ། ཉམས་པར་བྱེད་པའི་འདུན་པས་རང་ངམ་བསྐོས་པས་
ཉམས་པར་བྱས་པ་ལས་གྱུར་པའི་ས་བོན་དང་སྐྱེས་པ་འཇོམ་པའི་ལྟུང་བྱེད་་་
དང༌། དགེ་འདུན་གྱི་ཞལ་ཏ་ཚུལ་བཞིན་དུ་བྱེད་པའི་དགེ་སློང་ལ། བཅས་
• 298，



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད་ཀྱི་སྨད་ཆ།
ལྡན་དགེ་སློང་གིས་དགེ་སྦྱོང་དམན་པའི་གྲངས་སུ་བགྲངས་པ་( ༣ ༨ན) ངག་་་་
དང་འབྲེལ་བའི་དོན་གྱིས་ཐོས་པར་འཕྱ་བའམ། གཞོག་འཕྱས་བྱས་ཏེ་དོན་
གོ་བ་ལས་གྱུར་པའི་ཞལ་ཏ་བ་ལ་འཕྱ་བའི་ལྟུང་བྱེད་དང་། བཅས་ལྡན་དགེ་
སློང་གི་རང་ལ་གསོ་སྦྱོང་ལ་སོགས་པའི་དུས་སུ་དགེ་སློང་གཞན་གྱིས་ཆོས་་་་་་
དང་ལྡན་པ། བསྒོ་བ་ལ་ལན་ལོག་སྨྲ་བའམ། དགེ་སློང་གིས་དྲིས་པ་ལ་
ལན་ལོག་སྨྲས་པ་ལས་གྱུར་པའི་བསྒོ་བ་རྣ་ལ་གཟན་པའི་ལྟུང་བྱེད་དང་།
བཅས་ལྡན་དགེ་སློང་གིས་རང་ངམ་བསྐོས་པས་ལོངས་སྤྱད་པའི་དགེ་འདུན་
གྱི་གནས་མལ་ཆུད་ཟ་བའི་ཉེན་ཅན་མ་བསྡུད་པར་ཕན་ཚུན་དུ་རྒྱུ་བའམ།
འདོམ་བཞི་བཅུ་རྩ་དགུ་འདས་པ་ལས་གྱུར་པའི་གནས་མལ་གྱི་ལྟུང་བྱེད་་་་་་
དང༌། བཅས་ལྡན་དགེ་སློང་གིས་དགེ་འདུན་དབང་བའི་གནས་སུ་རྩྭ་འམ་ལོ་
མ་གཏིང་བ་རང་ངམ་བསྐོས་པས་མ་བསྡུས་པར་ཕན་ཚུན་དུ་གྱུར་པའི་ཉེན་
ཅན་གྱི་ཕྱོགས་སུ་བཞག་སྟེ་ཕན་ཚུན་དུ་རྒྱུ་བའམ་འདོམ་བཞི་བཅུ་རྩ་དགུ་་་་་
འདས་པར་གྱུར་པའི་རྩ་གཏིང་བ་མ་བསྡུས་པའི་ལྟུང་བྱེད་དང༌། བཅས་ལྡན་
དགེ་སློང་གིས་དགེ་འདུན་དབང་བའི་གནས་ནས་ཕན་པའི་རྐྱེན་དང་མི་ལྡན་
པའི་དགེ་སློང་གཞན་རང་ངམ་བསྐོས་པས་བསྐྲད་དེ། ཕྱི་རོལ་ཉེ་འཁོར་
འདས་པ་ལས་བྱུང་བའི་དགེ་སློང་བསྐྲད་པ་ལས་བྱུང་བའི་ལྟུང་བྱེད་དང་།
བཅས་ལྡན་དགེ་སློང་གིས་དགེ་འདུན་གྱི་གནས་སུ་ཕྱིས་གནོན་བྱས་པར་ཕན་
པའི་རྐྱེན་དང་མི་ལྡན་པའི་སྔར་གནས་པའི་དགེ་སློང་ལ་མཐོ་འཚམས་པའི་་་་
ཕྱིར། ཕྱིས་གནོན་བྱས་པ་ལས་གྱུར་པའི་ཕྱིས་གནོན་གྱི་ལྟུང་བྱེད་དང་། བཅས་
ལྡན་དགེ་སློང་གིས་དགེ་འདུན་དབང་བའི་གནས་མཚན་ཉིད་དང་ལྡན་པའི་་
སྟེང་གི་ཐོག་རྩ་བ་འབྱུང་བའི་སྐབས་དང་བཅས་པར་གནས་པར་འོས་པའི་་་
རྩ་བ་ཕུར་བུ་ལྟ་བུའི་སྟེང་དུ་འདུག་པའམ་ཉལ་བ་ལས་བྱུང་བའི་རྩ་བ་འབྱུང་
བའི་ལྟུང་བྱེད་དང༌། བཅས་ལྡན་དགེ་སློང་གིས་གཞན་ཁོ་ནའི་དོན་དུའམ་
• 2}} •



པཎ་ཆེན་བདེ་ལེགས་ཉི་མས་མཛད།
རང་གཞན་ཐུན་མོང་གི་དོན་དུ་ས་དང་ཆུ་དང་ཤིང་ལ་སོགས་པ་སྲོག་ཆགས་
དང་བཅས་པའི་སྲོག་ཆགས་ལ་མ་ལྟོས་པའི་བསམ་པས་ལོང་ས་སྤྱད་པ་ས་གཞི་
སྔ་མའི་ཞར་ལ་དུད་འགྲོ་ཤི་བ་ལས་བྱུང་བའི་འདེབས་པའི་ལྟུང་བྱེད་དང༌།
བཅས་( ༣༨ བ) ལྡན་དགེ་སློང་གི་གཙུག་ལག་ཁང་བརྩིགས་པ་ན་ཉིན་གཅིག་ལ་
ཕ་གུ་རིམ་པ་གསུམ་ལས་ལྷག་པར་བརྩིགས་པ་ལས་གྱུར་པའི་རིམ་པ་ལྷག་་་་་
པར་རྩིགས་པའི་ལྟུང་བྱེད་རྣམས་སུ་ཡོད་པའི་ཕྱིར། །ས་བོན་སོགས་ཀྱི་རུང་
བའི་དབྱེ་བ་ནི། མེས་རེག་པ་དང་སེན་མོ་དང༌། ནེ་ཙོ་དང་མཚོན་ལ་སོགས་
པས་རྨ་བྱུང་བ་དང་། རྒུན་སྐམ་ལྟ་བུ་ཤིན་ཏུ་རྙེད་པ་དང༌། ལ་ཕུག་ལ་སོགས་
པ་རྩ་བ་ནས་ཕྱུང་བ་དང༌། སྲན་མ་ལ་སོགས་པ་ཕྱེད་ཚལ དུ་གས་པ་དང་།
བཀྲུམ་པ་དང་། ཤིང་ལྗོན་པ་ལ་སོགས་པ་གཅོད་པ་དང་། གོ་བོ་ན་ལ་སོགས་པ་
ས་བོན་གྱི་ཆོས་མེད་པ་དང་བཅུའོ། །རུང་བ་བྱེད་ཚུལ་ནི། བ་ཞི་གང་ལ་་རུང་
བར་བྱ་ན། ཕྱི་རོལ་གྱི་སྐྱེས་པའམ། ས་བོན་མཚན་ཉིད་དང་ལྡན་པ་ལ་བྱ། དེ་
ཡང་མ་ཉམས་པ་ལ་བྱ་ཡི། ཉམས་པ་ལ་དགོས་པ་མེད་པའི་ཕྱིར། རུང་བ་བྱས་
པ་དང་མ་འབྲེལ་བ་དགོས་ཏེ། གཞན་དུ་རུང་བའི་ཆོ་ག་མི་༩.ཆོག་པའི ཕྱིར།
རྟེན་གང་གིས་རུང་བར་བྱ་བ་ནི་བསྙེན་པར་མ་རྫོགས་པས་བྱ་སྟེ། བསྙེན་པར་
རྫོགས་པས་བྱ་མི་རུང་བའི་ཕྱིར། འོན་ཀྱང་། དགེ་སློང་གིས་རུང་བ་དག་བྱས་
པ་ཉིད་ནི་བྱས་པ་ཉིད་ཡིན་ནོ། །ཞེས་གསུངས་པས། དགེ་སློང་གིས་མེས་རུང་
བ་བྱས་ན་ས་བོན་འཇོམས་པའི་ལྟུང་བ་ཁེགས་ཀྱང་། དགེ་སློང་གིས་བརྗེན་པ་
བཙོས་པའི་ཉེས་པར་འགྱུར། མེས་རུང་བ་ནི་སྤྱིའི་ཚུལ་གྱིས་ཀྱང་རུང་ལ། རུང་
བ་གཞན་རྣམས་ནི་སོ་སོ་ལ་རེག་ནས་བྱ་སྟེ། མེས་རུང་བར་བྱ་བ་ལ་སྤྱིའི་
ཚོམས་ནི་གཙོ་ཆེར་བྱ་བ་ཞེས་གསུངས། མེ་ནི་ནུས་པ་ཆེ་བའི་ཕྱིར། རྣམ་
འབྱེད་འགྲེལ་པ་ལས། མེས་རེག་པའི་ཕྱིར། བཀྲ་མི་ཤིས་པ་ཉིད་ཀྱི་ས་བོན་གྱི་
ཐ་སྙད་ལས་ལོག་པའི་ཕྱིར། ཞེས་གསུངས། མེས་འབྲས་བུ་སོགས་རུང་བ་བྱེད་
·3)(0 ，



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད་ཀྱི་སྨད་ཆ།
ཚུལ་ཡོད་དེ་རུང་བ་བྱེད་པའི་ཚེ་ཕྱོགས་གཉིས་སམ་གསུམ་དུ་རེག་དགོས་ཏེ།
ཕྱོགས་གཅིག་ལ་རེག་པ་ཙམ་གྱིས་མི་ཆོག་པའི་ཕྱིར། རླངས་པ་ལ་དུགས་པ་
ཡང་མེའི་རུང་བའི་ཁོངས་སུ་གཏོགས། རྣམ་འབྱེད་ལས། མཚོན་དང་སེན་
མོས་རེ་རེ་ནས་སོ། །ཞེས་གསུངས། བསམ་པ་ནི། རྙིངས་པ་མ་གཏོགས་པ་ལ་
རུང་བ་བྱེད་འདོད་ཀྱི་བསམ་པ་དགོས་སོ། །གས་པའི་རུང་བ་ལ། རང་གི་རྣམ་
འབྱེད་དང་། ཊཱིཀྐ་ལས། རང་གས་པ་ཉིད་ནི་རུང་བ་ཉིད་( ༣༩ ན)མ་ཡིན་
པས། རང་གིས་བྱས་པས་རུང་བར་མི་འགྱུར་གྱི་ཆེད་དུ་གཏད་ནས་བཀས་པ་
དགོས་སོ། ཞུ་བ་ལས། ས་བོན་གྱི་རིམ་པ་ལྔ་ལ་རུང་བར་བྱས་ཀྱང་སའི་
ནང་དུ་བཞག་གམ། སྣོད་ཀྱི་ནང་དུ་བཞག་གམ། གདང་ཤིང་ལ་བཀལ་ཀྱང་
རུང་སྟེ། མྱུ་གུ་སྐྱེས་པ་ཆུད་གཟན་ན་ཅིར་འགྱུར། ལྟུང་བྱེད་དོ། །ཞེས་གསུངས་
པས། སྒོག་པ་ལྟ་བུ་གདང་ལ་གཟར་བའི་མྱུ་གུ་སྐྱེས་པ་གཅོད་ན་ལྟུང་བྱེད་དུ་
འགྱུར་རོ། །སྨན་གསུམ་ལ་རུང་ཆུ་བཏབ་པའི་དགོས་པ་ནི། རུང་ཆུ་མ་བཏབ་
པའི་ཉེས་དམིགས་མི་འབྱུང་བ་དང༌། ཕྱི་དྲོ་དང་མཚན་མོ་ལོངས་སྤྱོད་དུ་
རུང་མི་རུང་གི་བཅས་པའི་ས་མཚམས་ཟིན་པའོ། །དུས་རུང་ལ་ནི་རུང་ཆུ་མི་
འཆགས་ཏེ། དེ་བཅས་ལྡན་དགེ་སློང་གིས་ཕྱི་དྲོ་དང་མཚན་མོ་ལོངས་སྤྱོད་དུ་
མི་རུང་བའི་ཕྱིར། དུས་ནི་ཉི་མ་ཕྱེད་ཡོལ་ནས་སྐྱ་རེངས་དང་པོ་མ་ཤར་གྱི་
བར་དུ་གདབ་བོ། །རྟེན་ནི་བསྙེན་པར་མ་རྫོགས་པས་གདབ་སྟེ། དགེ་སློང་
གིས་རུང་ཆུ་བཏབ་ན། རུང་ཆུ་བཏབ་པ་ཙམ་དུ་འགྱུར་གྱི། མི་འོས་པ་ལ་
འཇུག་པའི་ཉེས་བྱས་སོ། །
，3() 1 •



པཎ་ཆེན་བདེ་ལེགས་ཉི་མས་མཛད།
ད༣ བཅུ་ཚན་གསུམ་པ།
༈ བཅུ་ཚན་གསུམ་པ་ནི། སྡོམ་ལས། མ་བསྐོས་ཉི་མ་ནུབ་པ་དང་། །ཟས་
དང་ཆོས་གོས་གཉིས་དག་དང་། །དོན་མཐུན་གྲུ་དང་དབེན་པ་ཉིད། །དགེ་
སློང་མ་ཡི་སྦྱོར་བཅུག་པའོ། །ཞེས་གསུངས་པ་ལྟར་གྱི། ལྟུང་བྱེད་བཅུ་ཡང་
བཞག་ཏུ་ཡོད་དེ། མིའི་ཆོས་བླ་མ་དང་མི་ལྡན་ཞིང་། དགེ་འདུན་དུ་མ་ལོངས་
པའི་ཚེ། དགེ་སློང་མའི་སྟོན་པར་མ་གསོལ་ཞིང་། ལོངས་པའི་ཚེ་འ་ས་ཀྱིས་
མ་བསྐོས་པའི་བཅས་ལྡན་དགེ་སློང་གི་དགེ་སློང་མ་ཆོས་བདུ་ན་ལྡན་ལ་ནང་་་
རིག་པའི་ཆོས་ངག་གིས་བསྟན་ཏེ། དོན་གོ་བ་ལས་གྱུར་པའི་ལྟུང་བྱེད་དང་
བཅས་ལྡན་དགེ་སློང་གིས། དགེ་སློང་མ་ཆོས་བརྒྱད་ལྡན་ལ་ མཚན་ཐོག་ཐག་
ཆོས་སྟོན་པའི་དུས་མ་ཡིན་པར། ཉི་མ་ནུབ་ནས་སྐྱ་རེངས་མ་ཤར་གྱི་བར་དུ་
འཇིགས་ཉེན་དང་བཅས་པའི་གནས་སུ་ནང་རིག་པའི་ཆོས་ངངག་གིས་བསྟན་་
ཏེ། དོན་གོ་བ་ལས་གྱུར་པའི་ཉི་མ་ནུབ་ནས་ཆོས་སྟོན་པའི་ལྟུང་བྱེད་དང༌།
བཅས་ལྡན་དགེ་སློང་གིས་དགེ་སློང་ཆོས་བདུན་དང་ལྡན་པའི་སྟེང་དུ་ཟང་་་
ཟིང་ཅུང་ཟད་ཙམ་གྱི་ཕྱིར་ཆོས་མི་སྟོན་པའི་དགེ་སློང་ལ་ཟང་ཟིང་ཅུང་ཟད་་་
ཙམ་གྱི་ཕྱིར་ཆོས་བསྟན་ནོ། །ཞེས་( ༣༩ བ） སྐུར་བ་བཏབ་པ་གོ་བ་ལས་གྱུར་
པའི་ཟས་ཅུང་ཟད་ཙམ་གྱི་ཕྱིར་ཆོས་སྟོན་ཏོ། །ཞེས་སྐུར་བ་འདེབས་པའི་ལྟུང་
བྱེད་དང༌། བཅས་ལྡན་དགེ་སློང་གིས་དགེ་སློང་མ་ཆོས་བརྒྱད་ལྡན་གྱི་གོས་
རུང་བ་ཚད་ལྡན་བཟོས་ཏེ། གྲུབ་པ་ལས་གྱུར་པའི་གོས་བྱེད་པའི་ལྟུང་བྱེད་
དང་། བཅས་ལྡན་དགེ་སློང་གིས་དགེ་སློང་མ་ཆོས་བརྒྱད་ལྡན་གྱི་སྟེང་དུ་དགེ་
འདུན་ལ་གོས་ཕུལ་བ་ལ་མ་གཏོགས་པ་གོས་དེས་མ་འཕོངས་པར་ཆོས་སྨྲ་་་་
ཞིང་བསྙེན་པར་རྫོགས་པར་བྱས་པ་མ་ཡིན་པ་ལ་གོས་རུང་བ་ཚད་ལྡན་ཐོབ་་
པ་ལས་གྱུར་བའི་དགེ་སློང་མ་ལ་གོས་བྱིན་པའི་ལྟུང་བྱེད་དང༌། བཅས་ལྡན་
• 3(02 •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད་ཀྱི་སྨད་ཆ།
དགེ་སློང་གིས། དགེ་སློང་མ་ཆོས་བདུན་ལྡན་གྱི་སྟེང་དུ་ངོ་མ་སྤོས་པ་དང་།
ན་བའི་ཚེ་ཕན་གདགས་བྱ་འདོགས་བྱེད་མ་ཡིན་པ་དང༌། ཉིན་མཚན་གཅིག་
གི་དུས་སུ་ལྷན་གཅིག་ཏུ་རྒྱང་གྲགས་གཅིག་འདས་ཏེ་ཕྱིན་པ་ལས་གྱུར་པའི་་་
དོན་མཐུན་ཏེ་འགྲོ་ལམ་དུ་དགེ་སློང་མ་དང་ལྷན་ཅིག་ཏུ་འགྲོ་བའི་ལྟུང་བྱེད་་
དང༌། བཅས་ལྡན་དགེ་སློང་གིས། ཡུལ་སྔ་མ་དང༌། གྲུར་ལྷན་ཅིག་ཏུ་ཆུའི་
རྒྱུན་ཕྱོགས་དང་བཟློག་ཕྱོགས་སུ་རྒྱང་གྲགས་གཅིག་འདས་པར་ཕྱིན་པ་ལས་་
གྱུར་པའི་དགེ་སློང་མ་དང་ལྷན་ཅིག་ཏུ་འགྲོ་བའི་ལྟུང་བྱེད་དང་། བཅས་ལྡན་
དགེ་སློང་གི་དབེན་པ་སྐྱབས་ཡོད་བཞིན་དུ་བུད་མེད་དང་། ལྷན་ཅིག་ཏུ་
འ དོམས་གང་ཚུན་ཆད་དུ་འདུག་པ་ལས་གྱུར་པའི་བུད་མེད་དང་ལྷན་ཅིག་་་་
ཏུ་འདུག་པའི་ལྟུང་བྱེད་དང༌། བཅས་ལྡན་དགེ་སློང་གིས་དབེན་པ་སྐྱབས་
ཡོད་དུ་དགེ་སློང་མ་ཆོས་བརྒྱད་ལྡན་དང་གཉིས་ཀ་འགྲེངས་ཏེ་སྤྱོད་ལམ་་་་་
རྫོགས་པ་ལས་གྱུར་པའི་དགེ་སློང་མ་དང་ལྷན་ཅིག་ཏུ་འགྲེང་བའི་ལྟུང་བྱེད་
དང་། བཅས་ལྡན་དགེ་སློང་གིས་དགེ་སློང་མ་ཆོས་བརྒྱད་ལྡན་གྱི་སྦྱིན་བདག་
རང་དང་དགེ་སློང་མ་གཉིས་ཀའི་ཉེ་དུ་མ་ཡིན་པ་ནོར་ཐ་དད་པའི་ཁྱིམ་པའི་
དུས་རུང་གི་ཟས་ཡང་དག་པ་མ་ཡིན་པའི་ཡོན་ཏན་གྱི་སྦྱོར་དུ་བཅུག་པ་་་་་་
མགུལ་དུ་མིད་པ་ལས་གྱུར་པའི་དགེ་སློང་མས་སྦྱོར་དུ་བཅུག་པ་ཟོས་པའི་་་་་
ལྟུང་བྱེད་རྣམས་སུ་ཡོད་པའི་ཕྱིར། །
ད༤ བཅུ་ཚན་བཞི་པ།
༈ བཅུ་ཚན་བཞི་པ་ནི། སྡོམ་ལས། ཡང་ཡང་དང་ནི་འདུག་གནས་གཅིག །
ཕྱེ་དང་བཅའ་དང་སྟོབས་པ་དང་། །འདུས་དང་དུས་མིན་གསོག་འཇོག་དང༌།
ཁ་ནས་མིད་དང་བསོད་པ་ཉིད། །ཅེས་( ༤༠ ན) གསུངས་པ་ལྟར་གྱི་ལྟུང་བྱེད་
བཅུ་བཞག་ཏུ་ཡོད་དེ། བཅས་ལྡན་དགེ་སློང་གི་དུས་ཉི་མ་གཅིག་ལ་ཁྱིམ་པས་
，303 •



པཎ་ཆེན་བདེ་ལེགས་ཉི་མས་མཛད།
མགྲོན་དུ་བོས་པ་ལན་གཉིས་ཡན་ཆད་བྱུང་ན་ཟས་ཕྱི་མ་ལ་གོས་སམ་གོས་ཀྱི་
རྙེད་པ་མེད་པའི་ཟས་ཕྱི་མ་ཟོས་པ་ལས་གྱུར་པའི་ཡང་ཡང་ཟ་བའི་ལྟུང་བྱེད་
དང༌། བཅས་ལྡན་དགེ་སློང་གི་མུ་སྟེགས་ཅན་གྱི་འདུག་གནས་སྦྱིན་བདག་
ཁྱིམ་པས་བྱས་མཆོད་གནས་མུ་སྟེགས་ཅན་གནས་དེར་ཞག་གཅིག་གནས་ཏེ་་
ཟས་གཉིས་པ་ཟོས་པ་ལས་གྱུར་པའི་ལྟུང་བྱེད་དང༌། བཅས་ལྡན་དགེ་སློང་
ལ་ཁྱིམ་པས་བསོད་སྙོམས་སྟོབས་ཅིང་ཅི་བདེར་མ་བྱས་པར་ཚད་དེ་ཡོངས་་་་
སུ་མ་སྤགས་པ་ལས་དུས་སུ་རུང་བ་ལྷུང་བཟེད་དོའམ་གསུམ་ལས་ལྷག་པ་་་་་
བླངས་ཏེ། གནས་གཞན་དུ་ཁྱེར་ཏེ་ཟོས་པ་ལས་གྱུར་པའི་ལྷུང་བཟེད་དོ་
གསུམ་ཙམ་ལས་ལྷག་པ་ལེན་པའི་ལྟུང་བྱེད་དང༌། བཅས་ལྡན་དགེ་སློང་
གིས་སྨན་བཞི་གང་ཡང་རུང་བ་གནས་དེ་ཉིད་དུ་ཟ་བའི་ཆེད་ཀྱི་བྱིན་ལེན་་་་
བྱས་ཟོས་མ་ཟིན་པའི་བར་སྐབས་སུ་ལངས་པ་ལས་གྱུར་པའི་བརྩམས་ལྡང་་་་
གི་སྤངས་པ་ཟ་བའི་རྒྱུར་འགྱུར་བའི་ལྟུང་བའོ། །བཅས་ལྡན་དགེ་སློང་གིས་
ཟས་སྤངས་པ་རྫོགས་པའི་དུས་སུ་རུང་བའི་བཟའ་བའམ་བཅའ་བ་ལྷག་པོར་
མ་བྱས་པར་ཟོས་པ་ལས་གྱུར་པའི་སྤངས་པ་ཟ་བའི་ལྟུང་བྱེད་དང་བཅས་་་་་
ལྡན་དགེ་སློང་གིས་ཟས་མ་སྤངས་པའི་དགེ་སློང་གཞན་ལ་དུས་སུ་རུང་ངའི་་་
བཟའ་བ་དང་བཅའ་བ། ངག་གི་རིག་བྱེད་ཀྱི་བསྟབས་ཏེ་དོན་གོ་བ་ལས་གྱུར་
པའི་སྤངས་པ་སྟོབས་པའི་ལྟུང་བྱེད་དང༌། བཅས་ལྡན་དགེ་སློང་གིས་རང་
གཞན་གྱི་མཚམས་གཅིག་པའི་ནང་དུ་དགེ་འདུན་རྣམས་ཟས་ཟ་བའི་གནས་་
ཚང་མང་ལྟ་བུ་ལས་ལོགས་ཤིག་ཏུ་དགེ་སློང་བཞིར་ལོངས་པ་འདུས་ཤིང་ཟ་་་
བ་ལས་གྱུར་པའི་འདུས་ཤིང་ཟ་བའི་ལྟུང་བྱེད་དང་། བཅས་ལྡན་དགེ་སློང་
གིས་རང་གི་གླིང་གི་ཉི་མ་ཕྱེད་ཡོལ་ནས་སྐྱ་རེངས་མ་ཤར་པའི་བར་དེར་དུས་
སུ་རུང་བའི་ཟས་ཟོས་པ་ལས་གྱུར་པའི་དུས་མ་ཡིན་པར་ཟས་ཇ་བའི་ལྟུང་་་་
བྱེད་དང་། བཅས་ལྡན་དགེ་སློང་གི་སྨན་བཞི་ལས་གང་ཡང་རུང་བ་རང་གི་
• 3) A •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད་ཀྱི་སྨད་ཆ།
གསོག་འཇོག་ཏུ་བཞག་པའམ། རང་དང་ཆོ་ག་གཅིག་པའི་གསོག་འཇོག་ཏུ་
བཞག་པ་ཁམ་གང་ཡན་ཆད་ཟོས་པ་ལས་གྱུར་པའི་གསོག་( ༤༠ བ) འཇོག་ཏུ་་་
བཞག་པ་ཟ་བའི་ལྟུང་བྱེད་དང༌། བཅས་ལྡན་དགེ་སློང་གིས་བྱིན་ལེན་འཇུག་
པའི་ཟས་ལ་རང་ངམ་རང་དང་ཆོ་ག་གཅིག་པའི་བྱིན་ལེན་དང་མི་ལྡན་པ་་་་
ཁམ་གཅིག་ཡན་ཆད་ཟོས་པ་ལས་གྱུར་པའི་ཁར་མེད་པས་བྱིན་ལེན་མ་བྱས་་་
པ་ཟ་བའི་ལྟུང་བྱེད་དང་། བཅས་ལྡན་དགེ་སློང་གིས་ཁྱིམ་པ་ཉེ་དུ་མ་ཡིན་པ་
ལ་ཡུལ་དུས་དེ་ན་ཟས་བསོད་པར་གྲགས་པ་ངག་གི་རིག་བྱེད་ཀྱིས་བསླངས་་་
པ་ལས་གྱུར་བ་ཟས་བསོད་པ་བསླངས་ཏེ་ཟ་བའི་ལྟུང་བྱེད་རྣམས་སུ་ཡོད་་་་་
པའི་ཕྱིར། གསོག་འཇོག་བྱས་པ་ཟ་བའི་ཉེས་པ་ལ། རྒྱུ་རང་ངམ་རང་
འདྲ་བའི་གསོག་འཇོག་བྱས་པ་ལས་བྱུང་བ་སྔར་ལག་ཉ་ལ་སོགས་པའི་ཉེས་་་
པ་བཞི་ལ་ཡང་དེ་དང་འདྲ་བས་དེ་དག་བསླངས་ན་ལག་ཉར་བླངས་པ་དང་།
མཚམས་ནང་དུ་བཙོས་པ་དང༌། ཞག་ལོན་པ་དང་རྗེན་པ་བཙོས་པའི་ཉེས་
པ་བཞི་དང་། དེ་ཟོས་པའི་ཉེས་བྱས་བཞི་དང་བརྒྱད་ཡོད་ལ། དེའི་དང་པོ་
ནི། བཅས་ལྡན་དགེ་སློང་གིས་རང་ངམ་རང་འདྲ་བ་དབང་བའི་ཟས་ཟ་བའི་
སྟ་གོན་དུ་གནས་པ་ལ་རེག་པའི་ཉེས་བྱས་དང༌། གཉིས་པ་ནི། བཅས་
ལྡན་དགེ་སློང་གིས་རང་ངམ་རང་འདྲ་བ་དབང་ཞིང་རུང་ཁང་མ་ཡིན་པའི་་་
རང་བཞིན་གྱི་མཚམས་ནང་དང་། དེའི་ཉེ་འཁོར་དུ་རང་ངམ་རང་འདྲ་བ་
དབང་བའི་རྗེན་པ་རང་ངམ་རང་འདྲ་བས་ལོངས་སྤྱོད་པའི་ཆེད་དུ་མེ་དང་་་
འབྲེལ་བས་རེག་པ་ལས་གྱུར་པའི་མཚམས་བཙོས་ཀྱི་ཉེས་བྱས་དང༌། གསུམ་
པ་ནི། བཅས་ལྡན་དགེ་སློང་གིས་རང་ངམ་རང་འདྲ་བ་དབང་བའི་གནས་
ཡིན་ཞིང་། རུང་ཁང་མ་ཡིན་པའི་རང་བཞིན་གྱི་མཚམས་དེའི་ཉེ་འཁོར་དུ་
སྨན་བཞི་ལས་གང་ཡང་རུང་བ་བཞག་སྟེ་མཚན་མོ་འདས་པའི་ཉེས་བྱས་་་་་
དང་། བཞི་པ་ནི། བཅས་ལྡན་དགེ་སློང་གིས་རྗེན་པ་མཚན་ཉིད་དང་ལྡན་
• 3f05 •



པཎ་ཆེན་བདེ་ལེགས་ཉི་མས་མཛད།
པ་རང་ངམ་རང་འདྲ་བ་ཟ་བའི་དོན་དུ་མེས་རེག་པ་ལས་གྱུར་པའི་ཉེས་བྱས།
དེ་བཞི་ཟོས་པའི་ཉེས་བྱས་བཞི་ནི། དེ་རྣམས་མགུལ་དུ་མིད་པ་ལས་གྱུར་ངའི་
ཉེས་བྱས་སོ། །ཊཱིཀྐ་ལས། རུང་བ་ཡིན་པའི་ས་གཞིར་སྦྱིན་བདག་གིས་བཙོས་
པའམ། དེར་ཞག་ལོན་བཞག་པ་འབུལ་བར་བྱེད་པ་དེ་ལ་ཉེས་པ་མེད་དོ། །
སྦྱིན་བདག་གིས་མར་དང་འབྲས་ལ་སོགས་པ་བསམ་པ་ཐག་པ་ནས་ཕུལ་བ།
རང་འོངས་ནས་འབྲིམ་( ༤༡ན）མོ་ཞེས་ཟེར་བ་དགེ་འདུན་ལ་འཕྲིམ་པར་བྱེད་
པ་དེ་ལ་ནི། མཚམས་བཅོས་ཞག་ལོན་ཟ་བའི་ཉེས་པར་འགྱུར་ཏེ། དང་པོ་ཁོ་
ནར་དགེ་འདུན་གྱི་བདག་གིར་བྱ་བའི་ཕྱིར། དགེ་སློང་གིས་གྲོང་དུ་མཛོད་
དང་བང་བ་ལ་སོགས་པ་བྱས་ཏེ། གྲོང་དེར་དགེ་སློང་གིས་ཉིན་མཚན་དུ་
གནས་ན་དེ་ནི་དགེ་སློང་གི་གནས་ཉིད་ཡིན་པས་དེར་བཙོས་པ དང་ཞག་ཏུ་་
བཞག་པ་ལ་ཉེས་པ་བསྐྱེད་ལ། གྲོང་དེར་དགེ་སློང་མི་གནས་ན་ནི་དེར་བཙོས་
པ་དང་ཞག་ལོན་པ་ལ་ནི་ཉེས་པ་མེད་དོ། །གཙུག་ལག་ཁང་གི་གནས་ཁང་
འགའ་ཞིག་ཏུ་བདག་པོ་ཁྱིམ་པས་གནས་དེར་དགེ་སློང་སུ་ཡང་གནས་པར་
མི་བྱའོ། །ཞེས་ངེས་པར་བྱས་པ་དེ་ནི་དགེ་སློང་གི་གནས་ཉིད་མ་ཡིན་ནོ། །
གཙུག་ལག་ཁང་སྟོང་པར་ནི་དགེ་སློང་གནས་ན་དགེ་སློང་གི་གནས་ཡིན་ལ་་་
མི་གནས་ན་དེ་ལྟར་མ་ཡིན་ནོ། །མཚམས་ཀྱི་ནང་དུ་བཙོས་པ་དང་། དགེ་སློང་
གིས་བཙོས་པའི་གནས་སྐབས་གཉིས་པོ་འདིར་རྗེན་པ་བཅོས་པ་གང་ཡིན་པ་
ནི་མཚམས་བཅོས་དང་། དགེ་སློང་གིས་བཅོས་པ་དེ་ཡིན་པའོ། །ཁ་ཅིག །འོ་
མ་སྐོལ་བ་རྗེན་པ་མིན་ཡང་དེ་ལས་བྱུང་བའི་མར་རྗེན་པ་ཡིན་ཏེ། དངོས་པོ་
གྱུར་པས་སྔར་གྱི་བཙོས་པ་ཞིག་པའི་ཕྱིར། དཔེར་ན། འོ་མ་བྱིན་ལེན་བྱས་པ་
ལས་མར་བྱུང་ན་སྨན་གྱི་དངོས་པོ་གྱུར་པས་སྔར་གྱི་བྱིན་ལེན་ཞིག་པ་བཞིན་་
ནོ། །དེས་ན་འོ་མ་བསྐོལ་བ་ལས་བྱུང་བའི་མར་དེ། དགེ་སློང་གིས་སྐོལ་ན་
རྗེན་བཙོས་ཀྱི་ཉེས་པར་འགྱུར་རོ། །ཞེས་ཟེར་རོ། །དེ་ནི་མི་རིགས་ཏེ། ཆོ་ག་
，306 •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད་ཀྱི་སྨད་ཆ།
རྣམ་དག་དང་དངོས་པོའི་གནས་སྐབས་གཉིས་མི་འདྲ་བས་འོ་མ་ལས་མར་་་་
དུ་གྱུར་ན་འཇིག་ཀྱང་བཙོས་པ་མི་འཇིག་པའི་ཕྱིར་ཏེ། སྔར་རྗེན་པ་དང་བྲལ་
བ་ཕྱིས་རྗེན་པ་མི་འགྱུར་ཏེ་རྗེན་པ་ཡིན་མ་ཡིན་དངོས་པོའི་ཆོས་ཡིན་པའི་་་་
ཕྱིར། ཞེས་མཚོ་སྣ་བ་ཆེན་པོས་གསུངས་སོ། །མི་སྙི་བ་རྣམས་ཀྱི་སུམ་ཆ་
བངས་པ་ཞེས་པ་ཆུ་གྲང་གིས་སུམ་ཆ་བངས་པ་མ་ཡིན་གྱི། མེ་དང་འབྲེལ་
བས་བཙོས་པའི་སུམ་ཆ་བངས་པའོ། །སུམ་ཆ་བངས་པ་ནི་ཕྱོགས་ཕྱོགས་ནས་
བངས་པ་ཞེས་ཏེ་ཕལ་ཆེར་བངས་པ་ལ་བྱའོ། །རུང་ཁང་བཅད་པའི་ས་ན་
འབྲས་བུ་གྲུབ་ཅིང་རྩ་བ་རུང་ཁང་མ་( ༤༡ བ) བཅད་པའི་སར་ཡོད་པའི་་་་་་་་
འབྲས་བུ་དེ་ཞག་ལོན་པ་ཡིན་ཏེ། མི་རུང་བའི་ས་ནི་ཞག་མང་དུ་གནས་པའི་
རྩ་བ་ལ་རག་ལས་པའི་ཕྱིར། དེ་བཞིན་དུ་མཚམས་ནང་དུ་ཞག་ལོན་པ་ལས་
བྱུང་བའི་འོ་མ་ཡང་ཞག་ལོན་པ་ཉིད་ཡིན། ཞག་ལོན་པའི་འོ་མ་ལས་བྱུང་
བའི་ཞོ་ཡང་ཞག་ལོན་པ་ཉིད་ཡིན་ཏེ། དུས་སུ་རུང་བའི་གནས་སྐབས་མ་གྱུར་
པའི་ཕྱིར། ཞག་ལོན་པའི་འོ་མ་དང་ཞོ་ལས་བྱུང་བའི་མར་དང༌། ཟུར་ཁུ་ནི་
ཞག་ལོན་པ་ཞིག་པ་སྟེ། སྨན་གྱི་རིགས་གཞན་དུ་གྱུར་པའི་ཕྱིར་རོ། །མཚམས་
ནང་དུ་ཞག་ལོན་པའི་ས་བོན་མཚམས་ཀྱི་ཕྱི་རོལ་དུ་བཏབ་པ་ལས་མྱུ་གུ་སྐྱེས་
པ་ཞག་ལོན་པ་ཞིག་པ་སྟེ། དངོས་པོ་གཞན་ཡིན་པའི་ཕྱིར། ཞེས་པ་དེ་རྣམས་
ཊཱིཀྐ་ལས་བཤད་དོ། །ནོར་བ་དང་བརྗེད་པ་ཞེས་པ་ལ་ནོར་བ་ནི་བྱེ་བྲག་
ལ་འཁྲུལ་བ་སྟེ་འབྲུ་མར་གྱི་བུམ་པ་ལ་མཚོན་རྩིའི་བུམ་པར་འཁྲུལ་བ་ལྟ་བུ་་་
དང༌། བརྗེད་པ་ནི་སྤྱི་ལ་འཁྲུལ་བ་སྟེ་འབྲུ་མར་གྱི་བུམ་པ་ལ་སྟོང་པར་འཁྲུལ་
བ་སྟེ་བུམ་རྫས་ཡོད་པ་བརྗེད་དེ། དགེ་སློང་གིས་འབྲུ་མར་གྱི་བུམ་པ་བཏེག་
སྟེ་སྐས་ལ་འཛེག་བཞིན་པ་ན་འབྲུ་མར་གྱི་བུམ་པ་ཡིན་པར་ཤེས་པ་ན་ལག་་་་
ཉར་འགྱུར་རམ་སྙམ་སྟེ། འབྲུ་མར་གྱི་བུམ་པ་དེ་ལ་གནས་དོར་བར་དམིགས་
པར་མི་བྱ་སྟེ། རྫས་དེ་ཆུད་ཟ་བ་སྤང་བ་ཉིད་དོ། །དེ་ཡང་གཞན་གྱི་ཐ་ག་ཤིན་
: 3()7 •



པཎ་ཆེན་བདེ་ལེགས་ཉི་མས་མཛད།
ཏུ་ཉེ་བར་བསྐུར་ཏེ་སྐས་ལ་འཛེག་བཞིན་པ་ན། འོག་ཏུ་ཉེན་ན། ལུང་ལས།
སླར་བོབས་ལ་གནས་དེར་མ་འགྱེལ་བར་ཞོག་ཅིག་ཅེས་གསུངས་ལ། སྟེང་དུ་
ཉེ་ན་ནི། ལུང་ལས། སྟེང་དུ་འཛེག་ལ་གནས་བདེ་བར་མ་འགྱེལ་བར་ཞོག་
ཅིག །དེ་ལ་ཐེ་ཚོམ་མ་བྱེད་པར་ཟོ་ཞིག་ཅེས་གསུངས། ཊཱིཀྐ་ལས། གཏན་གྱི་
ཐག་ཤིན་ཏུ་རིང་བར་འཁྱེར་ན། དེ་ལ་རེག་པའི་སྐྱོན་དུ་འགྱུར་བའི་ཕྱིར་རོ།
ཞེས་གསུངས་པའི་ཕྱིར། བྱིན་ལེན་གྱི་སྐབས་སུ་མཚོ་ཊིཀ་ཏུ། བམ་ལྔ་ལས།
གལ་ཏེ་དུས་མ་ཡིན་པར་རུང་བའི་རྫས་ལས་བཏུང་བ་དེ་སྦྱར་ན་ནི་བསྙེན་་་་
པར་རྫོགས་པས་ཀྱང་རྫས་དེ་ཉིད་བྱིན་ལེན་བྱས་ཏེ། སྦྱར་ཞིང་བཙག་ལ་གང་
གི་ཚེ་འཐུང་བའི་ཚེ་ན་ཆུ་གྲང་མོས་གདབ་པ་དང་། བྱིན་ལེན་སྟོབས སུ་
བཅུག་( ༤༢ ན）ནས་བ ཏུང་ཞེས་བཤད་པས། བྱིན་ལེན་སྔ་མ་དེ་ལག་ཉ་བསྲུང་
བའི་བྱིན་ལེན་ནོ། །ཞེས་དགེ་སློང་གིས་ཐུན་ཚོད་དུ་རུང་བའི་ལྟུང་བ་ལྟ་བུ་
ལ་བྱིན་ལེན་བྱས་ཚགས་ཀྱིས་བཙགས་ཏེ་བསྙེན་པར་མ་རྫོགས་པས་རུང་ཆུ་་་
བཏབ་སྟེ་ཟ་བའི་ཕྱིར། སླར་བྱིན་ལེན་བྱས་ཏེ་ལོངས་སྤྱོད་པ་ལ་སྔ་མ་ལ་ལག་
ཉ་འགོག་པའི་བྱིན་ལེན་དང༌། ཕྱི་མ་བཟའ་བའི་ཕྱིར་གྱི་བྱིན་ལེན་དུ་བཤད་
ལ། འདི་ལ་བརྟེན་ནས་དེང་སང་ཁ་ཅིག །ཕྱི་དྲོ་བྱིན་ལེན་བྱས་པའི་དུས་རུང་
གི་ཟས་སྔ་དྲོ་བསྙེན་པར་མ་རྫོགས་པ་ལ་གཏད་ནས་བྱིན་ལེན་བྱེད་དུ་བཅུག་་
པ་ནི། རྒྱུ་མཚན་དང་དགོས་པ་གང་ཡང་མེད་པས་ནོར་བ་ཆེན་་པོའོ། །བྱིན་
ལེན་འཇིག་པའི་རྒྱུ་ནི་བཅུ་སྟེ། ཕྱོགས་ཐབས་ཤོར་ཏེ་འགྲིམ་དང་བོར་བ་དང་།
བབས་དང་ཤི་དང་གཞན་གྱིས་རེག་པ་དང་། །སྨན་རིགས་གྱུར་དང་སྐྱེ་བར་
འགྱུར་བ་དང༌། །གཞན་ལ་བསྔོས་དང་ཆོས་མཚུངས་གཞན་དག་བཅུ། ་ཞེས་
གསུངས་པས་དང་པོ་ལྔ་ནི། ལུང་ལྔ་ཚན་པ་ལས། རྣམ་པ་ལྔས་བྱིན་ལེན་
འཇིག་པར་འགྱུར་ཏེ། ཕྱོགས་པ་དང་། ཤོར་བ་དང༌། བོར་བ་དང༌། སླར་
བབས་པ་དང་། དུས་བྱས་པའོ། །ཞེས་གསུངས། དྲུག་པ་ནི། ངགཞུང་འདི་ཉིད་
，308 •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད་ཀྱི་སྨད་ཆ།
ནས་སོ། །བདུན་པ་ནི། འཐད་པ་མ་ཡིན་པ་ཉིད་ལ་ནི་ཡོད་པ་ཉིད་མ་ཡིན་ནོ། །
ཞེས་གསུངས། བརྒྱད་པ་ནི། ཊཱིཀྐ་ལས། སྐྱེ་བར་འགྱུར་ན་ཞག་ལོན་ཞིག་པར་
གསུངས་པའི་གནད་ཀྱིས་སྦྱར་རོ། །དགུ་པ་ནི། དེ་ནི་བསྔོས་པ་ཉིད་ན་བྲལ་བ་
ཉིད་དོ། །ཞེས་གསུངས་པས་སོ། །བཅུ་པ་ནི། དགེ་བའི་རྩ་བ་ཆད་པ་དང་།
མཚན་གཉིས་ཅིག་ཅར་དུ་འབྱུང་བ་དང་། མཚན་ལན་གསུམ་འགྱུར་བ་ལྟ་བུ་
སྟེ་བབས་པ་དང་རྒྱུ་མཚན་མཚུངས་པའི་ཕྱིར། དེང་སང་ཁ་ཅིག །སྨན་གྱུར་
པའི་དོན་དུ་བྱས་ནས། སྔ་དྲོ་དགེ་སློང་གིས་ཇ་དང་རྩམ་པ་སྦྱར་ན་བྱིན་ལེན་
ཞིག་པས་བཟར་མི་རུང་ཟེར་བ་ཡང་འཐད་པར་མི་སེམས་ཏེ། སྨན་གྱུར་པའི་
དོན་ནི། དངོས་པོ་དེ་ཉིད་རིགས་གཞན་དུ་གྱུར་པའི་དོན་ཏེ། དཔེར་ན། འོ་མ་
ཞོར་གྱུར་པ་དང༌། ཞོ་འོ་མར་གྱུར་པ་ལྟ་བུ་ལ་བྱ་ཡི། ཇ་དང་རྩམ་པ་སྦྱར་བ་
དངོས་པོ་གྱུར་པ་མ་ཡིན་ཏེ། ཇ་རྩམ་པར་གྱུར་པ་( ༤༢ བ）ཡང་མ་མིན། རྩམ་པ་
དེར་གྱུར་པ་ཡང་མ་ཡིན་པའི་ཕྱིར། དེས་བྱིན་ལེན་འཇིག་ན་ཞུ་མར་དང༌།
ཞག་ཁར་མཉམ་དུ་ཟོས་ཏེ་མགུལ་དུ་མིད་ན། བྱིན་ལེན་མ་བྱས་པ་ཟོས་པའི་
ལྟུང་བྱེད་དུ་ཐལ། དེ་གཉིས་ཁ་ནང་དུ་དུས་མཉམ་དུ་ཟོས་པའི་དུས་སུ་བྱིན་
ལེན་འཇིག་པའི་ཕྱིར་ཏེ། རྩམ་པ་དང་ཇ་སྦྱར་བས་བྱིན་ལེན་འཇིག་པའི་ཕྱིར་
རོ། །འདོད་ན་ཧ་ཅང་ཐལ་ལོ། །
ད༥ བཅུ་ཚན་ལྔ་པ།
༈ བཅུ་ཚན་ལྔ་པ་ནི། སྡོམ་ལས། སྲོག་ཆགས་དང་བཅས་ཉལ་བར་འདུག །
འགྲེང་དང་གཅེར་བུ་དམག་དང་ནི། ཞག་གཉིས་བཤམ་བཀྲུག་འགྲོ་བ་དང་། །
བརྡེག་དང་གཟས་དང་གནས་ངན་ལེན། །ཞེས་གསུངས་པ་ལྟར་གྱི་ལྟུང་བྱེད་
བཅུ་ཡང་བཞག་ཏུ་ཡོད་དེ། བཅས་ལྡན་དགེ་སློང་གིས་རང་ཁོ་ནའི་དོན་དུ་
ཆུ་དང་ས་དང་ཤིང་ལ་སོགས་པ་སྲོག་ཆགས་དང་བཅས་པ་ལ་མ་ལྟོས་པའི་་་་
，305)，



པཎ་ཆེན་བདེ་ལེགས་ཉི་མས་མཛད།
བསམ་པས་གཞི་སྔ་མའི་ཞར་ལ་བསྐྱེད་པའི་དུད་འགྲོ་ཤི་བ་ལས་གྱུར་པའི་་་་་
སྲོག་ཆགས་དང་བཅས་པའི་ཚུལ་སྤྱོད་པའི་ལྟུང་བྱེད་དང་། བཅས་ལྡན་དགེ་
སློང་གིས། ཁྱིམ་པ་ཕོ་མོ་ཉལ་པོ་བྱེད་པ་ལ་ཞུགས་པའམ། དེའི་སྟ་གོན་དུ་
གནས་པ་ལ། དེ་དང་སྐྱབས་མེད་པར་མངོན་སུམ་དུ་འདོམ་གང་གི་ནང་དུ་
འདུག་པ་རྫོགས་པའམ། ཚོར་བྱ་ཚོར་བྱེད་ཀྱི་ཚོར་བ་གྱུར་པའི་ཉལ་པོ་བྱེད་
པར་ཤོམས་པའི་ཁྱིམ་ན་འདུག་པའི་ལྟུང་བྱེད་དང་། བཅས་ལྡན་དགེ་སློང་
གིས་ཁྱིམ་པ་ཕོ་མོ་ཉལ་པོ་བྱེད་པ་ལ་ཞུགས་པའམ། དེའི་སྟ་གོན་དུ་གནས་པ་
ལ། དེ་དང་སྐྱབས་མེད་པར་མངོན་སུམ་དུ་འདོམ་གང་གི་ནང ་དུ་འགྲེང་བ་
རྫོགས་པའམ། ཚོར་བྱ་ཚོར་བྱེད་ཀྱི་ཚོར་བར་གྱུར་པའི་ཉལ་པོ་བྱེད་ང ར་
ཤོམས་པའི་ཁྱིམ་ན་འགྲེང་བའི་ལྟུང་བྱེད་དང་། བཅས་ལྡན་དགེ་སློང་གིས་མུ་
སྟེགས་ཀྱི་རབ་ཏུ་བྱུང་བ་ལ་དགོས་པ་ཁྱད་པར་ཅན་ལ་མ་ལྟོས་པར་ངག་་་་་་
རིག་བྱེད་ཀྱིས་ཟས་བྱིན་ཅིང་། དེས་བླངས་པ་ལས་གྱུར་པའི་གཅེར་བུ་ལ་ཟས་
བྱིན་པའི་ལྟུང་བྱེད་དང༌། བཅས་ལྡན་དགེ་སློང་གིས་རང་རྒྱལ་པོ་ལ་སོགས་
པས་བོས་པ་མེད་པར་དམག་མཚན་ཉིད་དངོས་སུ་འཐབ་པའམ་། འཐབ་པའི་
སྟ་གོན་དུ་གནས་པ་ལ་རང་གང་ན་འདུག་པ་དེའི་ཉེ་འཁོར་ལས་འདས་ཏེ་་་་
བལྟས་པ་ལས་( ༤༣ ན）གྱུར་པའི་དམག་ལ་ལྟ་བའི་ལྟུང་བྱེད་དང༌། བཅས་ལྡན་
དགེ་སློང་གིས་དམག་མཚན་ཉིད་དུ་གྲུབ་པའི་ནང་དུ་གནས་ཏེ། དགོས་པ་
མེད་པར་མཚན་མོ་གཅིག་འདས་པ་ལས་གྱུར་པའི་དམག་གི་ནང་ན་གནས་་་
པའི་ལྟུང་བྱེད་དང༌། དཔུང་གི་ཡན་ལག་ཉམས་སུ་མྱོང་བའི ལྟུང་བྱེད་འདི་
གསུམ་སྟེ་དམག་ལ་རེག་པ་དང་། བཤམ་པ་དཀྲུག་པ་དང་། དམག་ལ་ལྟ་
བའོ། །དང་པོ་གཉིས་ནི། རྒྱལ་པོ་ལ་སོགས་པས་བོས་ཀྱང་རུང་མ་བོས་ཀྱང་
རུང་སྟེ་བཅས་ལྡན་དགེ་སློང་གིས་དམག་ལ་རེག་པ་དང༌། གཡུལ་བཤམས་པ་
དཀྲུགས་པ་ལས་གྱུར་པའི་དཔུང་གི་ཡན་ལག་ཉམས་སུ་མྱོང་བའི་ལྟུང་བྱེད་
，
3 1 f} •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད་ཀྱི་སྨད་ཆ།
དང་། བཅས་ལྡན་དགེ་སློང་གིས་རྙོག་མ་ཅན་གྱི་སེམས་ཀྱིས་བརྡེག་པར་
འདོད་པས། དགེ་སློང་གཞན་ལ་བརྡེག་སྟེ། ཕོག་པ་ལས་གྱུར་པའི་བརྡེག་པའི་
ལྟུང་བྱེད་དང༌། བཅས་ལྡན་དགེ་སློང་གིས་རྙོག་མ་ཅན་གྱི་སེམས་ཀྱིས། དགེ་
སློང་གཞན་ལ་བརྡེག་པར་གཟས་པ་ལས་གྱུར་པའི་བརྡེག་པར་གཟས་པའི་་་་
ལྟུང་བྱེད་དང༌། བཅས་ལྡན་དགེ་སློང་གིས་མཐོལ་ཡུལ་མཚན་ཉིད་པ་ཡོད་
པའི་གནས་སུ་དགེ་སློང་གཞན་གྱི་ཕམ་པའམ་དགེ་འདུན་ལྷག་མ་བཅབས་ཏེ་
མཚན་མོ་འདས་པ་ལས་གྱུར་པའི་གནས་ངན་ལེན་བཅབ་པའི་ལྟུང་བྱེད་་་་་
རྣམས་སུ་ཡོད་པའི་ཕྱིར། །
ད༦ བཅུ་ཚན་དྲུག་པ། །
༈ བཅུ་ཚན་དྲུག་པ་ནི། སྡོམ་ལས། བདེ་དང་མེ་དང་འདུན་པ་དང་། །
བསྙེན་པར་མ་རྫོགས་ཆོས་དང་སྨྲ། །དགེ་ཚུལ་ཁ་དོག་བསྒྱུར་བ་དང༌། །རིན་པོ་
ཆེ་དང་ཚ་བའི་དུས། །ཞེས་གསུངས་པའི་ལྟུང་བྱེད་བཅུ་ཡང་ཡོད་དེ། བཅས་
ལྡན་དགེ་སློང་གིས་དགེ་སློང་གཞན་ལ་ཁྱིམ་པས་ཟས་འདྲེན་པ་དེ་ངག་གི་་་་་
རིག་བྱེད་ཀྱིས་ཟན་གཅོད་དུ་བཅུག་སྟེ། ཁྱིམ་པ་དེས་དོན་གོ་བ་ལས་གྱུར་པའི་
ཟན་གཅོད་དུ་འཇུག་པའི་ལྟུང་བྱེད་དང༌། བཅས་ལྡན་དགེ་སློང་གིས་བུད་
ཤིང་གི་ཡུན་མེ་ཡོངས་སུ་རྫོགས་པ་ལ་དུས་དྲན་པར་མ་བྱས་པར་རེག་གམ་་་་
རེག་ཏུ་བཅུག་པ་ལས་གྱུར་པའི་མེ་ལ་རེག་པའི་ལྟུང་བྱེད་དང་། བཅས་ལྡན་
དགེ་སློང་གིས་དགེ་འདུན་མཚན་ཉིད་དང་ལྡན་པའི་ལས་བྱེད་པ་ལ་རང་གི་་་
འདུན་( ༤༣ བ）པ་ཕུལ་ནས་ལས་དེ་བྱས་མ་ཟིན་པའི་དུས་ན་རང་གིས་ཕུལ་་་་
བའི་འདུན་པ་ཕྱིར་བསྒྱུར་བའི་ཚིག་སྨྲས་ཏེ་དོན་གོ་བ་ལས་གྱུར་པའི་འདུན་་་་
པ་ཕྱིར་བསྒྱུར་བའི་ལྟུང་བྱེད་དང་། བཅས་ལྡན་དགེ་སློང་གིས་བསྙེན་པར་
མ་རྫོགས་པ་དང་གནས་གཅིག་ཏུ་གཉིས་ཀ་ཉལ་བའི་སྤྱོད་ལམ་གྱིས་གཉིད་་་
， 31 ] •



པཎ་ཆེན་བདེ་ལེགས་ཉི་མས་མཛད།
ལོག་ཅིང་མཚན་མོ་གསུམ་འདས་པ་མཐར་ཐུག་པ་ལས་གྱུར་པའི་བསྙེན་པར་
མ་རྫོགས་པ་དང་ལྷན་ཅིག་ཉལ་བའི་ལྟུང་བྱེད་དང་། བཅས་ལྡན་དགེ་སློང་
གིས་ཕྱོགས་འགའ་ཞིག་ལ་སྡིག་ལྟ་སྐྱེས་པ་དེ། གཞམས་བསྒོ་དང་གསོལ་
བཞིའི་ལས་ཀྱིས་བཟློག་ཀྱང་མ་བཏང་བ་ལས་གྱུར་པའི་སྡིག་ལྟ་ཅན་གྱི་ལྟ་བ་་
མི་གཏོང་བའི་ལྟུང་བྱེད་དང་། དགེ་འདུན་གྱི་གནས་ནས་ཕྱུང་བའི་དགེ་
སློང་དང་ལྷན་ཅིག་ཆོས་དང་ཟང་ཟིང་གི་ལོངས་སྤྱོད་བྱས་པ་ལས་གྱུར་པའི་
སྤངས་པ་རྗེས་སུ་ཕྱོགས་པའི་ལྟུང་བྱེད་དང་། བཅས་ལྡན་དགེ་སློང་གིས་
གནས་ནས་ཕྱུང་བའི་དགེ་ཚུལ་ཆོས་དང་ཟང་ཟིང་གི་ལོངས་སྤྱོང་བྱས་པ་་་་་་
ལས་གྱུར་པའི་དགེ་ཚུལ་བསྙིལ་བ་བསྡུད་པའི་ལྟུང་བྱེད་དང་། བཅས་ལྡན་
དགེ་སློང་གི་རང་དབང་བའི་གོས་དཀར་པོ་བགོས་པ་ལ་སོགས་པ་ལོངས་་་་་
སྤྱོད་པ་ལས་གྱུར་པའི་གོས་ཁ་མ་བསྒྱུར་བ་ལོངས་སྤྱད་པའི་ལྟུང་བྱེད་དང་།
བཅས་ལྡན་དགེ་སློང་གིས་རིན་པོ་ཆེ་རང་གིས་མ་ཡིན་པ་དང་། མཚོན་ཆ་
དང་རོལ་མོའི་ཆ་ལ་རང་ངམ་བསྐོས་པས་རེག་པ་ལས་གྱུར་པའི་ལོངས་པ་་་་་
གཞིར་གྱུར་པའི་ལྟུང་བྱེད་དང༌། བཅས་ལྡན་དགེ་སློང་གིས་སྔར་ཁྲུས་བྱས་
ནས་ཟླ་བ་ཕྱེད་མ་འདས་པར་འཇིག་རྟེན་ན་གྲགས་པའི་ཆུས་ཁྲུས་བྱས་ཏེ་་་་
ལུས་ཕྱེད་ཁྱབ་པར་བྱེད་པའི་ལྟུང་བྱེད་རྣམས་སུ་ཡོད་པའི་ཕྱིར། །
ད༧ བཅུ་ཚན་བདུན་པ།
༈ བཅུ་ཚན་བདུན་པ་ནི། སྡོམ་ལས། དུད་འགྲོ་འགྱོད་པ་སོཟང་མོ་དང༌། །རྩེ་
དང་ལྷན་ཅིག་དངངས་བྱེད་དང༌། །སྦེད་དང་གདེང་མེད་གཞི་མེད་དང༌། །
སྐྱེས་པ་མེད་པར་ལམ་འགྲོ་བའོ། །ཞེས་གསུངས་པའི་ལྟུང་བྱེད་བཅུ་བཞག་
ཏུ་ཡོད་དེ། བཅས་ལྡན་དགེ་སློང་གིས་དུད་འགྲོ་དེ་གཞི་སྔ་མའི་ཞར་མ་ཡིན་
པར་གསོད་སེམས་ཀྱིས་རང་ངམ་བསྐོས་པས་བསད་དེ་དུད་འགྲོ་ཤི་བ་ལས་་་
• 312 •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད་ཀྱི་སྨད་ཆ།
གྱུར་པའི་དུད་འགྲོ་གསོད་པའི་ལྟུང་བྱེད་དང༌། བཅས་ལྡན་དགེ་སློང་གིས་
དགེ་སློང་གཞན་ལ་རྣམ་དག་གི་དགེ་སློང་མ་ཡིན་( ༤༤ན）པའི་དོན་གྱི་འགྱོད་་
པ་སྐྱེད་པའི་ལྟུང་བྱེད་དང༌། བཅས་ལྡན་དགེ་སློང་གིས་རང་གི་ལུས་དངོས་
མ་ཉམས་པས། དགེ་སློང་གཞན་གྱི་ལུས་དངོས་མ་ཉམས་པ་ལ་སྐྱི་གཡའ་
བར་བྱ་བའི་སེམས་ཀྱིས་རེག་པ་ལས་གྱུར་པའི་ག་ག་ཚིལ་བྱེད་ཀྱི་ལྟུང་བྱེད་་་་
དང༌། བཅས་ལྡན་དགེ་སློང་གིས་འཇིག་རྟེན་ན་གྲགས་པའི་ཆུ་ལྟེ་བ་ནུབ་པའི་
ཚད་དུ་ཆོག་པ་ལ་རྩེའམ་རྩེར་བཅུག་པ་ལས་གྱུར་པའི་ཆུ་ལ་རྩེ་བའི་ལྟུང་བྱེད་
དང༌། བཅས་ལྡན་དགེ་སློང་གིས་བུད་མེད་དང་ལྷན་ཅིག་ཏུ་གཉིས་ཀ་ཉལ་
བའི་སྤྱོད་ལམ་གྱིས་གཉིད་ལོག་ཅིང༌། མཚན་མོ་འདས་པ་ལས་གྱུར་པའི་བུད་
མེད་དང་ལྷན་ཅིག་ཉལ་བ་ལས་གྱུར་པའི་ལྟུང་བྱེད་དང་། བཅས་ལྡན་དགེ་
སློང་གིས་དགེ་སློང་གཞན་ལ་འཇིགས་པའི་རྒྱུ་ཡིད་དུ་མི་འོང་བ་ཉེ་བར་སྒྲུབ་་
པ་རང་ངམ་བསྐོས་པས་ངག་གི་རིག་བྱེད་ཀྱིས་དངངས་པར་བྱེད་པའི་ཚིག་་་་
སྨྲས་ཏེ། དོན་གོ་བ་ལས་གྱུར་པའི་དངངས་པར་བྱེད་པའི་ལྟུང་བྱེད་དང་།
བཅས་ལྡན་དགེ་སློང་གིས་རབ་ཏུ་བྱུང་བ་འདི་པ་དབང་བའི་ཆོས་གོས་ལ་་་་་
སོགས་པ་དགེ་སྦྱོང་གི་འཚོ་བའི་ཡོ་བྱད་སྦེད་དམ་སྦེད་དུ་བཅུག་པ་ལས་བྱུང་་
བའི་སྦེད་པའི་ལྟུང་བྱེད་དང༌། བཅས་ལྡན་དགེ་སློང་གིས་དགེ་སློང་གཞན་
ལ་བྱིན་པའི་གོས་སམ་ལྷུང་བཟེད་ལ་རྐུ་སེམས་དང་ཡིད་གཅུགས་ཁྱད་པར་་་་
ཅན་མེད་པར་ལོངས་སྤྱད་པ་ལས་གྱུར་པའི་གདེངས་མེད་སྤྱོད་པའི་ལྟུང་བྱེད་
དང་། བཅས་ལྡན་དགེ་སློང་གིས་རང་ཕྱོགས་བསྙེན་རྫོགས་ཀྱི་སྡོམ་པ་གསོ་
རུང་ཡན་ཆད་དང་ལྡན་པའམ། ལྟ་བ་གཞན་ཕྱོགས་བསྙེན་རྫོགས་ཀྱི་སྡོམ་
པ་ཕམ་པས་མ་གོས་པ་དང་ལྡན་པ་ལ་དགེ་འདུན་ལྷག་མས་སྐུར་པ་བཏབ་པ་
ལས་གྱུར་པའི་དགེ་འདུན་ལྷག་མའི་སྐུར་འདེབས་ཀྱི་ལྟུང་བྱེད་དང་། བཅས་
ལྡན་དགེ་སློང་གིས་སྐྱེས་པ་མེད་པར་བུད་མེད་དང་ལྷན་ཅིག་ལམ་དུ་འགྲོ་་་་་
• 31:3.



པཎ་ཆེན་བདེ་ལེགས་ཉི་མས་མཛད།
ཞིང་། རྒྱང་གྲགས་འདས་པ་ལས་གྱུར་པའི་བུད་མེད་དང་ལྷན་ཅིག་ལམ་དུ་
འགྲོ་བའི་ལྟུང་བྱེད་དང་བཅས་པ་རྣམས་སུ་ཡོད་པའི་ཕྱིར།
5
དར བཅུ་ཚན་བརྒྱད་པ།
༈ བཅུ་ཚན་བརྒྱད་པ་ནི། སྡོམ་ལས་། རྐུ་དང་ཉི་ཤུ་མ་ལོན་དང་། རྒོ་དང་
འགྲོན་དང་སློབ་པ་དང་། འཐབ་དང་མི་སྨྲ་འགྲོ་བ་དང༌། མི་གུས་ཆང་འཐུང་
དུས་( ༤༤བ) མིན་པའོ། །ཞེས་གསུངས་པའི་ལྟུང་བྱེད་བཅུ་བཞག་ཏུ་ཡོད་དེ།
བཅས་ལྡན་དགེ་སློང་གིས་ཆོམ་རྐུན་པའམ་ཤོ་གམ་དྲལ་བའི་ཚོང་པ་དང་་་་
ལྷན་ཅིག་ལམ་དུ་འགྲོ་ཞིང་རྒྱང་གྲགས་འདས་པ་ལས་གྱུར་པའི་རྐུན་མ་དང་་་་
ལྷན་ཅིག་ཏུ་འགྲོ་བའི་ལྟུང་བྱེད་དང་། བཅས་ལྡན་དགེ་སློང་གིས་མཁན་པོ་
བྱས་ནས་སྡོམ་པ་ལེན་པ་པོ་ལོ་ཉི་ཤུ་མ་ལོན་པ་གསོལ་བཞིའི་ལས་ཀྱིས་བསྙེན་
པར་རྫོགས་པ་ལས་གྱུར་པའི་ལོ་ཉི་ཤུ་མ་ལོན་པ་བསྙེན་པར་རྫོགས་པར་བྱེད་་
པའི་ལྟུང་བྱེད་དང་། བཅས་ལྡན་དགེ་སློང་གིས་འཇིག་རྟེན་ན་གྲགས་པའི་ས་
འཐས་པར་སོར་བཞི་ཡན་ཆད་རང་ངམ་བསྐོས་པས་བརྐོས་པ་ལས་གྱུར་པའི་
ས་བརྐོས་པའི་ལྟུང་བྱེད་དང༌། བཅས་ལྡན་དགེ་སློང་གིས་རང་མགྲོན་དུ་
འབོད་པ་པོ་ཁྱིམ་པས་ཚིགས་རྣམ་པར་དག་པ་ཡོད་ན་ཚིགས་དེ་ལས་ལྷག་་་་་
པའི་ཟས་ཟོས་པ་དང༌། ཚིགས་རྣམ་པར་དག་པ་མེད་ན་ཟླ་བ་བཞི་ལས་ལྷག་
པའི་ཟས་ཟོས་པ་ལས་གྱུར་པའི་མགྲོན་དུ་གཉེར་བ་ལས་རིང་དུ་འདུག་པའི་་་
ལྟུང་བྱེད་དང་། བཅས་ལྡན་དགེ་སློང་གིས་རང་ལ་དགེ་སློང་གི་བསླབ་པའི་སྒོ་
ནས་བསྒོ་བ་ལ་ངག་གི་རིག་བྱེད་ཀྱིས་སྤངས་ཏེ། དོན་གོ་བ་ལས་གྱུར་པའི་
བསླབ་པ་ཉེ་བར་འཇོག་པ་སྤངས་པའི་ལྟུང་བྱེད་དང༌། བཅས་ལྡན་དགེ་སློང་
གིས་རང་ལས་རྩོད་པ་གཞན་ཕྱོགས་སུ་གྱུར་པའི་དགེ་སློང་གཉིས་ཡན་ཆད་་་
གྲོས་བྱེད་པ་ལ་ཤེས་བཞིན་དུ་རྩོད་པ་སྤེལ་བའི་ཆེད་དུ་ཉན་པས་རང་གིས་་་་
• 3 14.



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད་ཀྱི་སྨད་ཆ།
དོན་གོ་བ་ལས་གྱུར་པའི་ཉན་རྣ་བྱེད་པའི་ལྟུང་བྱེད་དང༌། བཅས་ལྡན་དགེ་
སློང་གིས་ཁ་སྐོང་བར་འོས་པའི་དགེ་འདུན་གྱི་ཆོས་ལྡན་གྱི་ལས་ལ་འདུས་་་་་
ནས་དགེ་སློང་ལ་མ་སྨྲས་པར་ཐོས་པའི་ཉེ་འཁོར་ལས་འདས་པར་ཕྱིན་པ་་་་་
ལས་གྱུར་པའི་ལས་ཀྱི་གནས་ནས་མ་སྨྲས་པར་འགྲོ་བའི་ལྟུང་བྱེད་དང༌།
བཅས་ལྡན་དགེ་སློང་གིས་སངས་རྒྱས་དངོས་སུ་ཞལ་བཞུགས་པ་དང་། དགེ་
སློང་གི་དགེ་འདུན་དང་། དགེ་འདུན་ཐ་སྙད་པ་སྟེ། དེ་གསུམ་གང་ཡང་རུང་
བའི་གསུང་ཆོས་དང་ལྡན་པ་བདག་ལ་བསྒོ་བའི་དོན་ལ་བཤད་སྦྱངས་མེད་་་་
པར་དེ་ལས་བཟློག་སྟེ། འགལ་བར་བྱས་པ་ལས་གྱུར་པའི་མི་གུས་པའི་ཚུལ་
（ ༤༥ ན）གྱིས་ལྟུང་བྱེད་དང་། བཅས་ལྡན་དགེ་སློང་གིས་ཆང་མཚན་ཉིད་དང་
ལྡན་པ་མགུལ་དུ་མིད་པ་ལས་གྱུར་པའི་མྱོས་འགྱུར་འཐུང་བའི་ལྟུང་བྱེད་་་་་་
དང༌། བཅས་ལྡན་དགེ་སློང་གིས་རང་གི་གླིང་གི་ཉི་མ་ཕྱེད་ཡོལ་ནས་སྐྱ་
རེངས་མ་ཤར་གྱི་བར་དེར་ཁྱིམ་པའི་གནས་སུ་འགྲོ་བར་དགེ་སློང་ལ་མ་སྨྲས་་
པར་གྲོང་དུ་ཕྱིན་པ་ལས་གྱུར་པའི་དུས་མ་ཡིན་པར་གྲོང་དུ་འགྲོ་བའི་ལྟུང་་་་
བྱེད་རྣམས་སུ་ཡོད་པའི་ཕྱིར། །
ད༩ བཅུ་ཚན་དགུ་པ།
༈ བཅུ་ཚན་དགུ་པ་ནི། སྡོམ་ལས། ཟས་བཅས་སྐྱ་རེངས་ད་གདོད་དང་།
ཁབ་རལ་དང་ནི་ཁྲི་རྐང་དང་། །བརྡལ་དང་གདིང་དང་གཡན་པ་དང་། །
རས་ཆེན་བདེ་གཤེགས་ཆོས་གོས་སོ། །ཞེས་གསུངས་པའི་ལྟུང་བྱེད་བཅུ་ཡང་
བཞག་ཏུ་ཡོད་དེ། བཅས་ལྡན་དགེ་སློང་གིས་རང་གི་གླིང་གི་སྔ་དྲོའི་དུས་སུ་
རང་གི་ཚིག་གི་དགེ་འདུན་ཟས་ལ་སྤྱན་འདྲེན་པའི་ཟས་བྲིམ་པ་ཡོལ་བར་མ་་
བྱ་ཞིག་ཅེས་མ་བསྒོས་པར་ཁྱིམ་གསུམ་མམ་བཞི་ལ་སོགས་པར་རྒྱུ་བ་ལས་་་་་
གྱུར་པའི་གྲོང་དུ་རྒྱུ་བའི་ལྟུང་བྱེད་དང༌། བཅས་ལྡན་དགེ་སློང་གིས་རང་གི་
，3 jཀྱི •



པཎ་ཆེན་བདེ་ལེགས་ཉི་མས་མཛད།
གླིང་གི་ནུབ་ཕྱོགས་ཀྱི་འོད་དམར་པོ་འདས་ནས་སྐྱ་རེངས་ཐ་མ་མ་ཤར་གྱི་་་་
བར་དུ་བཙུན་མོའི་འཁོར་རམ། རྒྱལ་པོའི་ཕོ་བྲང་གི་གནས་སུ་འགྲོ་ན་སྐོར་བ་
མེད་ན་ཕྱི་རོལ་ཉེ་འཁོར་འདོམ་གང་གི་ཁོངས་སུ་ཕྱིན་པ་དང༌། སྐོར་བ་ཡོད་
ན་ནང་གི་སྒོ་མ་བཙུགས་ལ་ཕྱི་སྐོར་གྱི་བཙུགས་ཤིང་བཅད་ན་ག་ཏན་པའི་་་་་
གནས་འདས་པ་དང༌། མ་བཅད་ན་གཏན་པའི་གནས་དེའི་ཉེ་འཁོར་འངོམ་
གང་འདས་པ་དང་། ནང་གི་སྒོ་བཙུགས་ཤིང་བཅད་ན། དེ་ཉིད་ཀྱི་གཏན་
པའི་གནས་སུ་ཕྱིན་པ་ལས་གྱུར་པའི་རྒྱལ་པོའི་ཕོ་བྲང་དུ་ནུབ་མོ་འགྲོ་བའི་་་་་
ལྟུང་བྱེད་དང༌། བཅས་ལྡན་དགེ་སློང་གིས་ཡིད་རྨོངས་པ་མ་ཡི་ིན་པའི་ སོ་
སྦྱོང་གི་སོ་ཐར་གྱི་མདོ་འདོན་པའི་དུས་སུ་རང་གི་ཚུལ་ཁྲིམས་ཀྱི་བསླབ་པའི་
གཞིའི་དངོས་པོ་ལ་ངག་གི་རིག་བྱེད་ཀྱིས་ཁྱད་དུ་བསད་དེ་ཕ་རོལ་པོས་དོན་་
གོ་བ་ལས་གྱུར་བའི་ཁྱད་དུ་གསོད་པའི་ལྟུང་ཕྱེད་དང༌། བཅས་ལྡན་དགེ་སློང་
གིས་རང་དབང་བའི་ཁབ་རལ་( ༤༥ བ) གྱི་རྒྱུ་མཚན་ཉིད་དང་ལྡན་པ་ལ་རང་་
གི་ཆེད་དུ་རང་ངམ་བསྐོས་པས་ཁབ་རལ་གྱི་བཟོ་བྱས་ཏེ་ཟིན་པ་ལས་གྱུར་་་་
པའི་ཁབ་རལ་འཆོས་པའི་ལྟུང་བྱེད་དང་། བཅས་ལྡན་དགེ་སློང་གིས་དགེ་
འདུན་དབང་བའི་ཤིང་གི་ཁྲིའམ་ཁྲིའུའི་རྐང་པ་ཚད་ལས་ལྷག་པ་རང་ངམ་
བསྐོས་པས་བཟོ་བྱས་ཏེ་ཟིན་པ་ལས་གྱུར་པའི་ཁྲི་རྐང་འཆོས་པའི་ལྟུང་བྱེད་
དང་། བཅས་ལྡན་དགེ་སློང་གིས་དགེ་འདུན་དབང་བའི་གནས་མལ་ལ་ཤིང་
བལ་གྱི་གོས་པར་བྱས་པ་ལས་གྱུར་པའི་ཤིང་བལ་གྱི་གོས་པར་བྱས་པའི་ལྟུང་་
བྱེད་དང༌། བཅས་ལྡན་དགེ་སློང་གིས་གདིང་བ་དང་གཡན་པ་དགབ་པ་དང་
རས་ཆེན་གསུམ་པོ་རང་གི་རྒྱུ་མཚན་ཉིད་དང་ལྡན་པ་རང་དོན དུ་རང་ངམ་་
བསྐོས་པས་སོར་ཕྱེད་ཡན་ཆད་ཚད་ལས་ལྷག་པ་བྱས་ཏེ་ཟིན་པ ལས་གྱུར་་་་་
བའི་གདིང་བ་དང་གཡན་པ་དགབ་པ་དང་རས་ཆེན་གསུམ་པོ་ཚད་ལས་་་་་
ལྷག་པའི་ལྟུང་བྱེད་དང་། བཅས་ལྡན་དགེ་སློང་གིས་རང་ལ་ལུས་བོངས་
• 31 $ •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད་ཀྱི་སྨད་ཆ།
སངས་རྒྱས་ཀྱི་སྐུ་ལུས་ཙམ་མེད་པར་བདེ་བར་གཤེགས་པའི་ཆོས་གོས་ཀྱི་་་
ཚད་དམ་དེ་ལས་ལྷག་པའི་ཆོས་གོས་གསུམ་ལས་གང་ཡང་རུང་བ་རང་ངམ་་་
བསྐོས་པས་བཟོ་བྱས་ཏེ་ཟིན་པ་ལས་གྱུར་པའི་བདེ་བར་གཤེགས་པའི་ཆོས་་་་
གོས་གྱི་ཚད་དུ་བཟོ་བྱེད་པའི་ལྟུང་བྱེད་རྣམས་སུ་ཡོད་པའི་ཕྱིར།
ཉ༤ སྨྲེ་སྔགས་ཀྱི་སྒོ་ནས་སོ་སོར་བཤགས་པར་བྱ་བ་
སོར་བཤགས་ཀྱི་སྡེ་བཤད་པ།
༈ བཞི་པ་སོ་སོར་བཤགས་པར་བྱ་བའི་སོར་བཤགས་ཀྱི་སྡེ་ནི། སྡོམ་ལས།
གྲོང་དང་ཁྱིམ་གཞན་ཉིད་དང་ནི། །བསླབ་པ་རྣམས་དང་དགོན་པ་ནི། །
སངས་རྒྱས་ཕན་པར་གསུང་བ་ཡི། །སོ་སོར་བཤགས་པར་བྱ་བར་གསུངས། །
ཞེས་གསུངས་པའི་སོར་བཤགས་བཞི་ཡང་བཞག་ཏུ་ཡོད་དེ། བཅས་ལྡན་དགེ་
སློང་གིས་གྲོང་གི་ཉེ་འཁོར་རམ་ལམ་པོ་ཆེ་ན་འདུག་པའི་དགེ་སློང་མ་གནས་་
གསུམ་གང་ཡང་རུང་བ་ན་འདུག་པ་ལ་ཟས་བསླངས་ཏེ་ཟོས་པ་ལས་གྱུར་་་་་
པའི་སོ་སོར་བཤགས་པར་བྱ་བ་དང་། དགེ་སློང་གསུམ་ཡན་ཆད་ཁྱིམ་པས་
མགྲོན་དུ་བོས་པ་ན། དགེ་སློང་མས་གོ་བཤམ་ཕྱིན་ཅི་ལོག་ཏུ་བྱེད་པ་དེ། མ་
བཟློག་པར་བཅས་ལྡན་དགེ་སློང་གིས་ཟས་ཟོས་པ་ལས་གྱུར་པའི་སོ་སོར་་་་་་་
བཤགས་པར་བྱ་བ་དང་། བཅས་ལྡན་དགེ་སློང་གིས་ཁྱིམ་གྱི་བསླབ་པའི་སྡོམ་
པ་བྱིན་པའི་ཁྱིམ་བདག་ལས་ངག་གི་རིག་བྱེད་ཀྱི་ཟས་བསླངས་ཏེ་ཟོས་པ་་་་
ལས་གྱུར་པའི་སོ་སོར་བཤགས་པར་བྱ་བ་དང་། བཅས་ལྡན་དགེ་( ༤༦ན）སློང་
གིས་འཇིགས་པ་དང་བཅས་པའི་ནགས་མ་ཉུལ་བར་འཇིགས་པ་དང་བཅས་་
པ་དེར་སྦྱིན་བདག་ཁྱིམ་པ་ལས་ཟས་བླངས་ཏེ་ཟོས་པ་ལས་གྱུར་པའི་སོ་སོར་་
བཤགས་པར་བྱ་བ་རྣམས་སུ་ཡོད་པའི་ཕྱིར། །
，3 17 •



པཎ་ཆེན་བདེ་ལེགས་ཉི་མས་མཛད།
ཉ༥ བསླབ་བྱའི་ཉེས་བྱས་ཀྱི་སྡེ་བཤད་པ།
༈ ལྔ་པ་ཉེས་བྱས་ཀྱི་སྡེ་ཚན་ལ་དགུ་ཡོད་པའི་དགུ་པོ་གོས་བགོ་བ་ལས་་་་
གྱུར་པའི་སྡེ་ཚན། སྡོམ་ལས། ཤམ་ཐབས་ལ་ནི་རྣམ་བདུན་དང༌། །སྟོད་
གཡོགས་ལ་ཡང་རྣམ་གསུམ་དང་། །ཞེས་པས་འཆད། གཉིས་པ ་ཁྱིམ་དུ་འགྲོ་
བའི་སྡེ་ཚན་ནི། སྡོམ་ལས། ཤིན་ཏུ་བསྡམས་ལ་སོགས་པ་ལྔ། །མགོ་གཡོགས ལ་
སོགས་རྣམ་པ་ལྔ། །མཆོང་ལ་སོགས་པ་རྣམ་པ་ལྔ། །ལུས་ལ་སོགས་པ་རྣམ་པ་
ལྔ། །ཞེས་པས་འཆད། གསུམ་པ་ཁྱིམ་དུ་འདུག་པའི་སྡེ་ཚན་ནི། སྡོམ་ལས།
འདུག་པར་བྱ་བ་དགུ་དག་དང༌། །ཞེས་པས་འཆད། བཞི་པ་ཟས་བསླང་ང འི་
སྡེ་ཚན་ནི། སྡོམ་ལས། བྱིན་ལེན་བྱ་བ་བརྒྱད་རྣམས་སོ། །ཞེས་པས་འཆད། ལྔ་
པ་ཟས་ཟ་བའི་སྡེ་ཚན་ནི། སྡོམ་ལས། ཟས་ལ་ལེགས་པར་བྱ་བ་དྲུག །འཕྱས་
ལ་སོགས་པ་རྣམ་པ་བཞི། །ལྷུང་བཟེད་ལ་སོགས་རྣམ་པ་བཅུ། །ཞེས་པས་
འཆད། བདུན་པ་ཆོས་སྟོན་པའི་སྡེ་ཚན་ནི། སྡོམ་ལས། འགྲེང་ལ་སོགས་པ་
རྣམ་པ་ལྔ། །མགོ་གཡོགས་ལ་སོགས་རྣམ་པ་ལྔ། །དོ་ཀེར་ཅན་ལ་སོགས་པ་ལྔ། །
གླང་ཆེན་ལ་སོགས་ཞོན་པ་ལྔ། །ལག་ན་འཁར་བ་ལ་སོགས་དྲུག །ཅེས་པས་
འཆད། བརྒྱད་པ་སྒྲུབ་པའི་སྡེ་ཚན་ནི། སྡོམ་ལས། ན་བ་རྣམ་པ་བཞི་རྣམས་
སོ། །ཞེས་པས་འཆད། དགུ་པ་རྒྱུ་བ་དགག་པ་ནི། སྲོག་ཆགས་ལ་སོགས་པའི་
གནོད་པ་བྱུང་བ་མ་གཏོགས་པར་རང་གར་ཤིང་ལ་མི་གང་ཙམ་ལས་མཐོ་་་་་
བར་འཛེག་ན་ཉེས་བྱས་སོ། །དགེ་སློང་ཕ་མ་གཉིས་ལ་མི་འདྲ་བའི་ཁྱད་པར་
བཞག་ཏུ་ཡོད་དེ། ཡོད་མེད་ཚེ་ཆུང་། མང་ཉུང་མི་འདྲ་བ་དང༌། སྡེ་ཚན་དང་།
བསྐྱེད་དུས་རྣམས་མི་འདྲ་བའི་ཕྱིར། དང་པོ་གྲུབ་སྟེ། དགོན་པ་བས་འབྲལ་
ལྟུང་། དགེ་སློང་ཕ་ལ་ཡོད་ཀྱང་དགེ་སློང་མ་ལ་མེད་པའི་ཕྱིར་ད་ང་། ཉིན་མོ་
འབྲལ་བའི་ལྟུང་བ་དགེ་སློང་མ་ལ་ཡོད་ཀྱང་དགེ་སློང་ཕ་ལ་མེད་པའི་ཕྱིར།
• 3 18 .



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད་ཀྱི་སྨད་ཆ།
རྩ་རྟགས་གཉིས་པ་གྲུབ་སྟེ། མཚན་མི་མཐུན་པ་ལ་དགེ་སློང་མས་རེག་ན་ཕམ་
པར་འགྱུར་ཞིང་། མཚན་མི་མཐུན་པ་ལ་དགེ་སློང་ཕས་རེག་( ༤༦བ）ན་ལྷག་
མར་འགྱུར་བའི་ཕྱིར་དང༌། དགེ་སློང་ཕས་ཁུ་བ་འབྱིན་ན་ལྷག་མར་འགྱུར་
ཞིང༌། ལུང་གཏམ་གྱི་གཞི་ལས། དགེ་སློང་མ་ཁུ་བ་ཕྱུང་ན་ལྟུང་བྱེད་དོ། །ཞེས་
གསུངས་པ་དང་། དགེ་སློང་གིས་ཡང་ཡང་ཟ་ན་ལྟུང་བྱེད་དང་། དགེ་སློང་
མས་ཡང་ཡང་ཟ་ན་ཉེས་བྱས་སུ་འགྱུར་བའི་ཕྱིར། རྟགས་གསུམ་པ་གྲུབ་སྟེ།
དགེ་སློང་ཕ་ལ་འགྲེང་བའི་ལྟུང་བྱེད་གཅིག་ཉིད་དུ་བཅས་ཀྱང་དགེ་སློང་མ་་་
ལ་འགྲེང་བའི་ལྟུང་བྱེད་བཞི་ཡོད། དགེ་སློང་ལ་སྐྱོད་པའི་ལྟུང་བྱེད་གཅིག་
ཉིད་དུ་བཅས། དགེ་སློང་མ་ལ་སྐྱོད་པའི་ལྟུང་བྱེད་གཉིས་ཡོད་པའི་ཕྱིར། རྩ་
རྟགས་བཞི་པ་གྲུབ་སྟེ། དགེ་སློང་གི་ཟས་བསོད་པ་བསླངས་ཏེ་ཟ་བ་ལ་ལྟུང་
བྱེད་དུ་འགྱུར། དགེ་སློང་མས་དེ་ལྟར་ཟ་བ་ལ་སོ་སོར་བཤགས་པར་བྱ་བའི་
ལྟུང་བར་འགྱུར་བ་དང༌། ལྟུང་བྱེད་ཀྱི་སྡེ་ཚན་དང་སོ་སོར་བཤགས་པར་བྱ་
བའི་སྡེ་ཆེན་མི་འདྲ་བའི་ཕྱིར། རྩ་རྟགས་ལྔ་པ་གྲུབ་སྟེ། དགེ་སློང་གི་ལྷུང་
བཟེད་འཆང་བའི་སྤང་ལྟུང་ཞག་བཅུའི་མཐར་སྐྱེ་ཞིང་། དགེ་སློང་མའི་ལྷུང་
བཟེད་འཆང་བའི་སྤང་ལྟུང་ཞག་གཅིག་གི་མཐར་སྐྱེད་པའི་ཕྱིར། །
ཆ༢ དགེ་སློང་མའི་ཐུན་མོང་མ་ཡིན་པའི་ཕམ་པ་བཤད་པ།
༈ དགེ་སློང་མའི་ཐུན་མོང་མ་ཡིན་པའི་ཕམ་པ་བཞི་ནི། རེག་ཕམ་ནི་བཅས་
ལྡན་དགེ་སློང་མས་རང་གི་མིག་ནས་པུས་མོའི་བར་གྱིས་སྐྱེས་པ་མཚན་ཉིད་་་
དང་ལྡན་པའི་ལུས་དངོས་མ་ཉམས་པ་ལ་འཁྲིག་པའི་འདོད་ཆགས་ཀྱི་རེག་་་་
པ་བདག་གིར་བྱེད་པ་ལས་གྱུར་པའི་ལྟུང་བ་དངོས་གཞིའོ། །ལུས་བཀན་གྱི་
ཕམ་པ་ནི། དགེ་སློང་མ་ཆགས་པར་འགྱུར་བས། སྐྱེས་པ་མཚན་ཉིད་དང་
ལྡན་པ་འཁྲིག་པ་བསྟེན་པའི་ཆེད་དུ་ཉེ་བར་གནས་པ་དང་ལྷན་ཅིག་ཏུ་ལུས་་
པ's
，
3 1) •



པཎ་ཆེན་བདེ་ལེགས་ཉི་མས་མཛད།
བཀན་པ་རྫོགས་པ་ལས་གྱུར་པའི་ལྟུང་བ་དངོས་གཞིའོ། །འཆབ་ཕམ་ནི།
བཅས་ལྡན་དགེ་སློང་མས་དགེ་སློང་མ་གཞན་ལ་ཕམ་པ་བྱུང་བ་དེ་ངེས་པར་་
ཤེས་སམ། ཡིད་གཉིས་ཟ་བཞིན་དུ་དགེ་སློང་མ་མཐོལ་ཡུལ་མཚན་ཉིད་དང་
ལྡན་པ་ལ་མི་བརྗོད་པར་བཅབ་སྟེ། མཚན་མོའི་མཐའི་སྐད་ཅིག་མ་འདས་
པའི་ལྟུང་བ་དངོས་གཞིའོ། །བཟློག་ཕམ་ནི། བཅས་ལྡན་དགེ་སློང་མས་དགེ་
འདུན་གྱི་གནས་ནས་ཕྱུང་བའི་དགེ་སློང་དེ་ལ་དགེ་སློང་མའི་དགེ་འདུན་གྱི་་་
ཕྱག་བྱ་བའི་འོས་( ༤༧ན）མ་ཡིན་པའི་སྡོམ་པ་བྱིན་པས་དེ་ལྟར་ངེས་པར་ཤེས་
སམ་ཡིད་གཉིས་ཟ་བཞིན་དུ་དགེ་སློང་མས་ཆོས་དང་ཟང་ཟིང་གི་ལོངས་་་་་་
སྤྱོད་བྱེད་ཅིང་། དེ་ལ་དགེ་སློང་མ་རྣམས་ཀྱིས་བཞམས་བསྒོ་དང་གསོལ་
བཞིའི་ལས་ཀྱིས་བཟློག་ཀྱང་ལས་བརྗོད་པ་གསུམ་དང་དེའི་མཐའ་ལ་མི་་་་་་
གཏོང་བ་ལས་གྱུར་པའི་ལྟུང་བ་དངོས་གཞིའོ། །དགེ་སློང་མའི་ཁྲིམས་སུམ་
བརྒྱ་དང་དྲུག་ཅུ་རྩ་བཞི་རྒྱས་པར་ཤེས་པར་འདོད་ན། དེ་དག་སྟོན་པའི་མདོ་
བསྟན་བཅོས་རྣམས་ཞིབ་ཏུ་བལྟ་བར་བྱ་ཞིང་། འདིར་ཚིག་མངས་པས་
འཇིགས་ནས་མ་བྲིས་སོ། །
འདིར་སྨྲས་པ། ཟླ་མེད་སྟོན་པ་དེ་ཡི་ཐུགས་ཀྱི་བཅུད། །སོ་ཐར་སྡོམ་པ་མ་
ཐོབ་འཐོབ་པ་དང་། །མི་ཉམས་སྲུང་བར་བྱེད་པའི་ཐབས་རྣམས་ནི། །ཆེལོང་
ཙམ་ཞིག་ལུང་རིགས་སྒོ་ནས་བཤད། ། །
འདིའི་སྐབས་སུ་མཐའ་བཅད་པ་ལ་ཁ་ཅིག །སྐྱ་རེངས་དང་པོ་ཤར་བའི་
དུས་དེ་ཉིན་མོའི་དུས་ཡིན་པར་ཐལ། དེ་ཉིན་མོའི་དང་པོར་འཇོག་པའི་ཕྱིར།
རྟགས་ཁས། འདོད་མི་ནུས་ཏེ། དེ་མཚན་མོའི་དུས་ཡིན་པའི་ཕྱིར་ཏེ། དེ་
མཚན་མོའི་ཐུན་ཐ་མའི་དུས་ཡིན་པའི་ཕྱིར། ཟེར་ན། ཐལ་འགྱུར་གཉིས་པ་ལ་
མ་ཁྱབ་སྟེ། ཉིན་མཚན་མི་འགལ་བའི་ཕྱིར་ཏེ། སྐྱ་རེངས་དང་་པོ་ཤར་བའི་
དུས་དེ་ཉིན་མོའི་དུས་ཡིན་པ་གང་ཞིག །དེ་མཚན་མོའི་དུས་ཡིན་པའི་ཕྱིར།
• 32] •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད་ཀྱི་སྨད་ཆ།
དང་པོ་གྲུབ་སྟེ། མདོ་རྩ་བར། དེའི་དང་པོ་ནི་སྐྱ་རེངས་དང་པོ་དེའོ། །ཞེས་
དང༌། རྒྱ་ཆེར་འགྲེལ་ལས། ཉིན་མོའི་དང་པོ་སྐྱ་རེངས་དང་པོ་ཤར་བ་ཡིན་
པར་གསུངས་པའི་ཕྱིར། གཉིས་པ་གྲུབ་སྟེ། དགེ་སློང་མའི་རྣམ་འབྱེད་ལས། །
མཚན་མོ་ལ་ཆ་གསུམ་དུ་བྱས་པའི་ཐོ་རངས་ཀྱི་ཐུན་དང་པོའི་ཕྱེད་ནས་སྐྱ་་་་
རེངས་དང་པོའི་འཆར་བར་གསུངས་པ་གང་ཞིག །བྱེ་བྲག་བཤད་མཛོད་ལས་
ཀྱང་། མཚན་མོའི་ལྔ་ཆ་ལུས་པ་ན་སྐྱ་རེངས་དང་པོ་འཆར་བར་གསུངས་པའི་
ཕྱིར། དང་པོ་གྲུབ་སྟེ། མའི་རྣམ་འབྱེད་ལས། ཐུན་ཐ་མའི་དང་པོའི་ཕྱེད་ན་
རྔ་བརྡུང་དུ་ཉེ་བའི་མཚན་མོའི་སྐྱ་རེངས་འཆར་བའི་དུས་ཡིན་ནོ། །ཞེས་
གསུངས་པའི་( ༤༧༠) ཕྱིར། ཉིན་མཚན་མཉམ་པའི་ཚེ་ཡང་ཉིན་མོ་རིང་ཞིང་
མཚན་མོ་ཐུང་བར་འགྱུར་ཏེ། སྐྱ་རེངས་དང་པོ་ཤར་བའི་དུས་དེ་ཉིན་མོའི་
ཐོག་མ་ཡིན་པའི་ཕྱིར། སྙམ་ན་སྐྱོན་མེད་དེ། ཉིན་མཚན་མཉམ་པ་ཞེས་པ་ནི་
ཉིན་མཚན་གཉིས་སུ་ཕྱེ་བའི་ཉིན་མཚན་མཉམ་པ་ལ་བྱེད་ལ། སྐྱ་རེངས་དང་
པོ་ཤར་བ་དེ་ཉིན་མོའི་དང་པོ་ཡིན་ཀྱང་ཉིན་མཚན་གཉིས་སུ་ཕྱེ་བའི་ཉིན་་་་་
མོའི་དང་པོ་མ་ཡིན་པའི་ཕྱིར་ཏེ། དེ་ཉིན་མཚན་གཉིས་ཀ་ཡིན་པར་གོང་དུ་
བསྒྲུབས་ཟིན་པའི་ཕྱིར། དུས་འབྲེལ་གྱི་ལྟུང་བ་དེས་འཆང་བྲལ་སོགས་གང་
དུ་བཤད་པའི་ལྟུང་བ་བཅོ་ལྔ་པོ་ལ་ཁྱབ་པར་བཤད་པ་ལ་ཁ་ཅིག །དེ་མ་ཁྱབ་
པར་ཐལ། གནས་ལ་བརྟེན་པའི་ལྟུང་བ་དེ་ཡང་། དུས་འབྲེལ་གྱི་ལྟུང་བ་ཡིན།
དགེ་སློང་མས་ཆོས་གོས་གསུམ་ཟླ་བ་ཕྱེད་ཕྱེད་ནས་བྱིན་གྱིས་མ་བརླབས་་་་་
པའི་ལྟུང་བ་དང་འཆབ་པའི་ཕམ་པ་དང༌། དབྱར་རྙེད་བགོ་སྔས་པའི་ལྟུང་བ་
རྣམས་དུས་འབྲེལ་གྱི་ལྟུང་བ་གང་ཞིག །དེ་རྣམས་ལྟུང་བ་བཅོ་ལྔ་པོ་གང་ཡང་
མ་ཡིན་པའི་ཕྱིར། དང་པོ་གྲུབ་སྟེ། ལྟུང་བར་འགྱུར་བ་དུས་ལ་ལྟོས་པའི་ཕྱིར།
ཞེས་ཟེར་ན། རྩ་བར་མ་ཁྱབ། དུས་འབྲེལ་གྱི་ལྟུང་བ་ཡིན་ན་བཅོ་ལྔ་པོ་གང་
རུང་ཡིན་པས་མ་ཁྱབ་ཀྱང་། དུས་འབྲེལ་གྱི་ལྟུང་བས་དེ་རྣམས་ལ་ཁྱབ་པ་ལ་
.32 1 •



པཎ་ཆེན་བདེ་ལེགས་ཉི་མས་མཛད།
འགལ་བ་མེད་པའི་ཕྱིར། ཁ་ཅིག་དུས་འབྲེལ་གྱི་ལྟུང་བ་བསྐྱེད་པའི་ཞག་ཡིན་་
ན། ཞག་ཡིན་པའི་ཁྱབ་ཟེར་ན། དུས་འབྲེལ་གྱི་ལྟུང་བ་བསྐྱེད་པའི་མཚན་མོའི་
ཐུན་སྐད་ཅིག་ཐ་མ་ཆོས་ཅན། དེར་ཐལ། དེའི་ཕྱིར་ཏེ། དེས་དེའི་ཞག་གི་གོ་
ཆོད་པའི་ཕྱིར། དེ་དེའི་ཞག་ཅིག་ཏུ་རྩི་བའི་ཕྱིར་ཏེ། ཉིན་མཚན་གྱི་དང་པོ་མ་
ཡིན་པ་ལ་ཐ་མ་མ་ཡིན་པ་མེད་དོ། །ཞེས་གསུངས་པའི་ཕྱིར། ཁ་ཅིག་ལྟུང་ཤན་
གྱི་སྤང་ལྟུང་སུམ་ཅུ་པོ་ཐམས་ཅད་ལ་ཁྱབ་བོ། །ཟེར་ན། དེ་མ་ཁྱབ་པར་ཐལ།
སྤང་ལྟུང་ཡིན་ན་ལྟུང་ཤན་རྡེག་བྱེད་ཡིན་པས་མ་ཁྱབ་པའི་ཕྱིར། དེར་ཐལ།
དེས་ཁྱད་པར་ཅན་གྱི་དགེ་སློང་གི་རྒྱུད་ཀྱི་སྤང་ལྟུང་ལ་མ་ཁྱབ་པའི་ཕྱིར་ཏེ།
དེའི་རྒྱུད་ཀྱི་སྤང་ལྟུང་ཕྱིར་བཅོས་བྱེད་པའི་ཚེ་སྤང་བྲལ་སྔོན་དུ་བཏང་བ་ལ་་
མི་ལྟོས་པའི་ཕྱིར། ཁ་ཅིག །གཙོ་བོ་ཤན་སྟོབས་ཀྱིས་གོས་པར་བྱས་པའི་ཉེས་
བྱས། ཤན་གྱི་མཚན་ཉིད་( ༤༨ ན）ཟེར་ན། དེ་མི་འཐད་པར་ཐལ། ཤན་ཡིན་ན་
ཤན་ལྟུང་ཡིན་པས་མ་ཁྱབ་པའི་ཕྱིར། དེར་ཐལ། ཤན་ལྟུང་ཡི་ན་ན་རང་གི་
བྱེད་པ་པོར་གྱུར་པའི་ཤན་སྔོན་དུ་འགྲོ་དགོས་པའི་ཕྱིར། དཔེར་ན། རྫས་བན་
ཡིན་ན། རང་གི་བྱེད་པ་པོར་གྱུར་པའི་རྫས་སྔོན་དུ་འགྲོ་དགོས་པ་བཞིན་ནོ། །
ཁ་ཅིག །སྤང་ལྟུང་སྔ་མའི་སྟོབས་ཀྱིས་གོས་པར་བྱས་པའི་ཉེས་བྱས་གང་ཞིག །
སྤང་བའི་གཞི་ལས་ལྟུང་བར་མ་གྱུར་པ་དེ། སྤང་ཤན་གྱི་ངོ་བོ་ཡིན་ཟེར་ན། དེ་
མ་ཡིན་པར་ཐལ། དེ་ལྟར་ན་སྤང་ཤན་དང་དེས་བསྐྱེད་པའི་ཤན་ལྟུང་དོན་
གཅིག་པར་ཐལ་བའི་སྐྱོན་ཡོད་པའི་ཕྱིར། དེ་གཉིས་དོན་མི་གཅིག་སྟེ། དེ་
གཉིས་དུས་སོ་སོར་འདུལ་བ་འཛིན་པ་རྣམས་ཀྱིས་བཤད་པའི་ཕྱིར། གཞན་
ཡང༌། སྤང་ཤན་གྱིས་བསྐྱེད་པའི་ཤན་ལྟུང་དེ་སྤང་པའི་མ་གཞི་ལས་གྱུར་པའི་
ལྟུང་བ་ཡིན་པར་ཐལ། མཚན་ཉིད་དེ་འཐད་པའི་ཕྱིར། འདོད་མི་ནུས་ཏེ།
ཤན་ལྟུང་ཡིན་ན་རང་གི་ཡན་ལག་ཏུ་གྱུར་པའི་སྤང་བའི་གཞི་ལས་གྱུར་པའི་་
ལྟུང་བ་ཡིན་དགོས་པའི་ཕྱིར། ཁ་ཅིག །སྤང་ཤན་ལ་དབྱེ་ན། སྤང་ཤན་བརྡེག་
•322 •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད་ཀྱི་སྨད་ཆ།
བྱ་རྡེག་བྱེད་གཉིས་སུ་ཡོད་ཅིང་། དེ་བཞིན་དུ་ཞག་ཤན་ལ་བརྡེག་བྱ་རྡེག་
བྱེད་གཉིས་སུ་ཡོད་ཟེར་ན། དེ་མི་འཐད་པར་ཐལ། སྤང་ཤན་བརྡེག་བྱ་
རྡེག་བྱེད་གང་རུང་ཡིན་ན་སྤང་ཤན་མ་ཡིན་དགོས་ཏེ། ལྟུང་བ་དེའི་ཡན་ལག་
ཡིན་ན་ལྟུང་བ་དེ་མ་ཡིན་ན་ལྟུང་བ་དེ་མ་ཡིན་དགོས་པ་གང་ཞིག་རིགས་པ་་་
མཚུངས་པའི་ཕྱིར། ཁ་ཅིག །ཕྱིས་རྙེད་ཀྱིས་སྔར་རྙེད་ལ་ཤན་རྡེག་པ་མེད་ཟེར་
ན། དེ་ཡོད་པར་ཐལ། ཚེས་གཅིག་གི་སྔ་དྲོ་རྙེད་པའི་གོས་ལ་ཕྱི་དྲོ་རྙེད་པའི་
གོས་ཀྱི་ཤན་རྡེག་པ་ཡོད་པའི་ཕྱིར། དེ་ལྟར་རྣམ་འབྱེད་ལས་བཤད་མ་ཐག་
ང་འི་ལུང་གིས་གྲུབ་པའི་ཕྱིར། ཁ་ཅིག །ཞག་བདུན་པའི་སྨན་གྱིས་ཤན་རྡེག་
ཚུལ་དང༌། ཐུན་ཚོད་དུ་རུང་བའི་སྨན་གྱི་ཤན་རྡེག་ཚུལ་དང༌། ཇི་སྲིད་འཚོ་
བཅང་གི་སྨན་གྱི་ཤན་རྡེག་ཚུལ་དང་གསུམ་ཡང་ཡོད་ཟེར་ན། དེ་མི་འཐད་
པར་ཐལ། ཇི་སྲིད་འཚོ་བཅང་གི་སྨན་གྱིས་ཤན་བརྡེག་པ་མེད་པའི་ཕྱིར། དགེ་
སློང་( ༤༨ བ) ཤི་འཕོས་མ་ཐག་ཏུ་སྨན་གྱིས་སྤང་བ་མི་བསྐྱེད་པའི་ཕྱིར། རྟགས་
ཁས། ཁྱབ་པ་གྲུབ་སྟེ། ཇི་སྲིད་འཚོ་ཞེས་པ་ཚེ་ཇི་སྲིད་འཚོ་ལ་བྱེད་པའི་ཕྱིར།
ཊིཀྐ་ལས། ཁ་ཅིག །ཇི་སྲིད་འཚོ་ཡིན་ཏེ། ཞེས་དང་། སུམ་བརྒྱ་པ་ལས། མ་ཤི་
བའི་བར་བཅང་སྨན་དུ་གསུངས། ཞེས་དང་། ཤེས་རབ་བྱེད་པར། ཚེ་གཅིག་
པའོ། །ཞེས་དང་། ནམ་འཚོ་བ། ཞེས་གསུངས་པའི་ཕྱིར། ཁ་ཅིག །དེ་མི་འཐད།
ཞུ་བ་གཉིས་སུ་དགུང་བདུན་པའི་སྨན་ཇི་སྲིད་འཚོའི་བར་དུ་བཅངས་ཀྱང་་་་
སྤང་བའི་ལྟུང་བྱེད་དུ་མི་འགྱུར་བར་མཆིས་སམ། ཉེ་བར་འཁོར། ཡོད་དེ།
ཞག་བདུན་ཚུན་ཆད་དུ་བྱས་ནའོ། །ཞེས་དང་བམ་ལྔར། དེ་ཕྱིན་ཆད་བདག་
ཉིད་ཇི་སྲིད་འཚོའི་བར་དུའམ། སྨན་དེ་དག་ཇི་སྲིད་མ་ཟད་ཀྱི་བར་དུ་བྱིན་
ལེན་མ་ཞིག་པར་བྱས་ཏེ། རང་གིས་རྟེན་ཅིང་བཟའ་བར་བྱའོ། །ཞེས་གསུངས་
པས་སོ། །ཞེས་གསུངས་པའི་ཕྱིར། ཁ་ཅིག །ཞག་བདུན་པའི་སྨན་གྱིས་ཤན་
རྡེག་ཚུལ་ལ་ཁྱད་པར་ཅན་ཡིན་མ་ཡིན་གཉིས་ཡོད་ཟེར་ན། མི་འཐད་པར་
323.



པཎ་ཆེན་བདེ་ལེགས་ཉི་མས་མཛད།
ཐལ། ཞག་བདུན་པའི་སྨན་གྱི་ཤན་བརྡེག་བྱ་རྡེག་བྱེད་གང་རུང ཡིན་ན་སྨན་
བྱིན་རླབས་ཅན་ཡིན་དགོས་པའི་ཕྱིར། ཁ་ཅིག །ཞག་བདུན་པའི་ སྨན་གྱི་ཤན་
བརྡེག་བྱ་རྡེག་བྱེད་དུས་མཉམ་པ་ཡོད་ཟེར་ན། དེ་མི་འཐད་པར་་ཐལ། ཞག་
བདུན་པའི་སྨན་གྱི་ཤན་རྡེག་བྱ་རྡེག་བྱེད་གཉིས་ཀྱི་བར་དུ་ཞིག་གིས་ངེས་་་་་
པར་ཆོད་དགོས་པའི་ཕྱིར། རྟགས་སྔ་ཕྱི་གཉིས་ཀ་དེར་ཐལ། འདུ་ལ་ཊཱིཀྐ་ལས།
སྨན་ལན་གཉིས་ཀ་གཉིས་ཀ་བྱིན་རླབས་ཅན་ཡིན་པས་བརྡེག་པྱ་དང་རྡེ་
བྱེད་བར་དུ་ཞག་གིས་ཆོད་དགོས་ཏེ། དེ་ལྟ་མ་ཡིན་ན་འདི་ལ་བྱིན་རླབས་
ཅན་དང་རང་སྟོབས་ཀྱིས་བསྐྱེད་པ་མི་འགལ་བས། གཉིས་ཀས་རང་སྟོབས་
ཀྱིས་ཞག་བདུན་ནི་འདས་པས་ཤན་ལ་ལྟོས་པའི་དོན་མེད་དོ། །ཞེས་གསུངས་
པའི་ཕྱིར། གཞན་ཡང་། དེ་གཉིས་ཀ་མི་འཐད་པར་ཐལ། སྨན་བྱི་ཤན་བརྡེག་
བྱ་རྡེག་བྱེད་གང་རུང་ཡིན་ན་སྨན་བྱིན་རླབས་ཅན་ཡིན་དགོས་པའི་ཕྱིར།
དེར་ཐལ། སྨན་ལ་ནི་གཉིས་ཀ་བྱིན་རླབས་ཅན་ཡིན་པས། ཞེས་གསུངས་པའི་
ཕྱིར། འཆང་བའི་སྐབས་སུ། ཡོད་ནའོ། །ཞེས་བྱིན་གྱིས་བརླབས་( ༤༩ན） ང་ ་ལ་
རང་དབང་དུ་ཡོད་པ་ཅིག་དགོས་ཀྱི། གཞན་གྱི་མཛོད་དམ་པོ་སོགས་སུ་ཆུད་
པའི་རང་དབང་མེད་པ་ལ་དངོས་གཞི་མི་སྐྱེད་པར་ཁས་བླངས་པ་ལ་ཁ་ཅིག །
དེ་ལ་ཡང་དངོས་གཞི་སྐྱེད་དེ། གཞན་ལ་བསྔོས་པ་ལ་རང་དབང་དུ་ཡོད་པའི་
ཕྱིར། ཞེ་ན། ཆོས་གོས་དེ་གཞན་ལ་བསྔོས་ནས་མ་བྱིན་ན་ཉེས་བྱས་སུ་
འགྱུར་ཡང་སྤང་ལྟུང་དུ་མི་སྐྱེད་དེ། ཆོས་གོས་གཞན་ལ་བྱིན་ན་ཆོས་གོས་ཀྱིས་
འཕོངས་པར་འགྱུར་བས་ཞག་བཅུ་འདས་ཀྱང་སྤང་ལྟུང་དུ་མི་འགྱུར་་ཏེ།
ལོངས་སྤྱོད་ཀྱི་བར་ཚད་ཀྱི་རྐྱེན་དང་ལྡན་པའི་ཕྱིར། ཞེས་མཚོ་ཊཱིཀ་ལས་
བཤད། ཁ་ཅིག །ཁ་སྐོང་བའི་རེ་བ་མེད་པའི་གོས་ཟླ་གཅིག་འདས་པའི་ལྟུང་
བ་དེ། ཟླ་འཇོག་གི་ལྟུང་བ་ཡིན་གྱི། ཞག་བཅུ་འཆང་སྤང་མ་ཡིན་ཏེ། ཟླ་བ་
གཅིག་འདས་པ་ལ་ཞག་བཅུའི་འཆང་ལྟུང་མི་སྲིད་པའི་ཕྱིར། ཟེར་ན། མི་
• 32.4 •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད་ཀྱི་སྨད་ཆ།
འཐད་དེ། ཁ་སྐོང་བའི་གོས་དེ་ཚེས་ཉི་ཤུ་ལ་རྙེད་ནས། ཁ་སྐོང་བ་ལ་རེ་བ་
མེད་པ་ཞག་སུམ་ཅུ་འདས་པའི་ལྟུང་བ་ཆོས་ཅན། ཟླ་འཇོག་གི་སྤང་ལྟུང་མ་
ཡིན་པར་ཐལ། དེའི་ཡན་ལག་མ་ཚང་བའི་ཕྱིར་ཏེ། ཁ་སྐོང་བ་ལ་རེ་བ་མེད་
པའི་ཕྱིར། འདོད་ན། དམ་བཅའ་དང་འགལ་ལོ། །ཊཱིཀྐ་ལས། རིམ་པ་ལྷག་པར་
སྦྱར་བ་གང་ཡིན་པ་དེ་སྤང་བར་འགྱུར་གྱི་རིམ་པ་ཇི་སྐད་བསྟན་པ་དག་ནི་་་་
སྤང་བར་མི་འགྱུར་རོ། །ཞེས་གསུངས་པ་ལ་བརྟེན་ནས། ཁ་ཅིག །གོས་ཚད་
ལས་ལྷག་པ་ལ་ཚད་དང་ལྡན་པ་ཚུན་ཆད་ལ་བྱིན་རླབས་ཆགས་ཤིང་། དེ་
ཕན་ཆད་ལྷག་པའི་ཆ་ལ་བྱིན་རླབས་མི་ཆགས་པས་སྤང་བར་འགྱུར། ཞེས་
ཟེར། དེ་ནི་མི་འཐད་དེ། གོས་ཟླ་མེད་གཅིག་ལ་དུས་གཅིག་ལ་བྱིན་རླབས་
ཡོད་མེད་འགལ་བའི་ཕྱིར་དང་། ཁྲུ་བཅུ་ཡོད་པའི་གོས་ལ་ཕྱོགས་རེ་ནས་སྣམ་
སྦྱར་དང་མཐང་གོས་གཉིས་ཀའི་བྱིན་རླབས་གཉིས་ཀ་ཆགས་པོར་ཐལ། དེ་
གཉིས་བྱིན་རླབས་ཆགས་པར་རྒྱུ་མཚན་མཚུངས་པའི་ཕྱིར། འདོད་ན། ཧ་
ཅང་ཐལ་ལོ། །ཁ་ཅིག །བུད་མེད་དང་ལྷན་ཅིག་ཉལ་བའི་ལྟུང་བ་སྐྱེད་པ་ལ་ཉེ་
དུ་མ་ཡིན་པ་ཡན་ལག་ཏུ་དགོས་ཏེ། (༤༩ བ) དགེ་སློང་གིས་ཆོས་གོས་འཁྲུར་
འཇུག་པ་ལ་ཉེ་དུ་མ་ཡིན་པ་ཡན་ལག་ཏུ་དགོས་པའི་མདོར་བསྡུས་སྦྱར་རོ། །
ཞེ་ན་མི་རིགས་ཏེ། ལུང་ཕྲན་ཚེགས་ལས། དགེ་སློང་མས་རང་གི་བུ་ཆུང་ངུ་
དང་ལྷན་ཅིག་ཉལ་བའི་གནང་བ་སྦྱིན་པ་ལ། དུས་ཕྱིས་རང་གི་བུ་དེ་ཆེན་
པོར་གྱུར་པ་དེའི་ཚད་དང་ལྷན་ཅིག་ཁང་པ་གཅིག་ཏུ་ཉལ་དུ་མི་རུང་སྟེ། ཇི་
ལྟར་བསླབ་པ་བཞིན་སློབས་ཤིག །ཅེས་གསུངས་པའི་ཕྱིར། གསེར་དངུལ་ལེན་
པའི་སྤངས་པའི་སྐབས་སུ། མདོ་ལས། རིན་པོ་ཆེ་བདག་གིར་བྱས་ནའོ། །ཞེས་
གསུངས་པའི་སྐབས་སུ་ཁ་ཅིག །དགེ་ཚུལ་གྱི་དུས་དྲན་མ་བྱས་པར་རིན་པོ་ཆེ་
ལ་རེག་པ་ལ་ཉེས་བྱས་སུ་འགྱུར། ཞེ་ན། མི་འཐད་པར་ཐལ། དེས་དེ་ལ་རེག་
པ་ཙམ་ལ་ཉེས་བྱས་མེད་པའི་ཕྱིར་ཏེ། དགེ་ཚུལ་ཉིད་ཀྱིས་ནི་རང་དབང་མི་
• 32) •



པཎ་ཆེན་བདེ་ལེགས་ཉི་མས་མཛད།
དབང་གང་ལ་རེག་པ་ལ་ཡང་རེག་པའི་ཆ་ནས་ཉེས་མེད་ཡིན་པས། ཞེས་
གསུངས་པའི་ཕྱིར། ཁ་ཅིག །དགེ་ཚུལ་ཕ་མ་གཉིས་ཀྱིས་རིན་པོ་ཆེ་བདག་གིར་
བྱས་པའི་སྒོ་ནས་འཆང་དུ་རུང་བ་ཡིན་ནོ། །ཞེས་ཟེར་མི་འཐད་དེ། དེ་གཉིས་
ཀྱིས་དུས་དྲན་སྔོན་དུ་མ་བྱས་པར་བདག་གིར་བྱས་ན་ཉེས་བྱས་སུ་འགྱུར་་་་་
བའི་ཕྱིར་ཏེ། བར་སྡོམ་ལས། ཕྱི་དྲོའི་ཁ་ཟས་གསེར་དངུལ་ལེན་ཞེས་དང་། དེ་
གཉིས་ལ་ཉེས་པར་འགྱུར་བ་ནི་བདག་གིར་བྱས་པའི་ཆ་འགའ་ཞིག་ལས་སོ། །
ཞེས་གསུངས་པའི་ཕྱིར། ཁ་ཅིག །བཅས་ལྡན་དགེ་སློང་གིས་རིན་པོ་ཆེ་
འཆང་བ་ཙམ་ལ་ཉེས་པ་མེད་ཟེར་ན། མི་འཐད་པར་ཐལ་དེས་རིན་པོ་ཆེ་
འཆང་བའམ་བདག་གིར་བྱེད་པ་ལ་དུས་རུང་སྐབས་དྲན་པར་བྱས་པ་སྔོན་་་་
དུ་བཏང་ནས་འཆང་བའམ་བདག་གིར་བྱེད་དགོས་པའི་ཕྱིར་ཏེ་ དེ་ལྟར་དུ་
འདུལ་ཊཱིཀ་ལས། གསུངས་པའི་ཕྱིར། ཁ་ཅིག །བཅས་ལྡན་དགེ་སློང་གིས་དུ་ས་
དྲན་སྔོན་དུ་བཏང་ན་རིན་པོ་ཆེ་ལ་རེག་ཏུ་རུང་ཟེར་ན། དེ་མི་འཐད་པར་
ཐལ། དེས་དགོས་པ་ཁྱད་པར་ཅན་མེད་པར་རིན་པོ་ཆེ་ལ་རེག་པ་ལ་ཡང་
ངེས་པར་རུང་བ་བྱས་པ་སྔོན་དུ་འགྲོ་དགོས་པའི་ཕྱིར་ཏེ། འདུལ་ཊཱིཀ་ལས།
རེག་པ་ལ་ནི་དགེ་སློང་གིས་བསམ་པ་དེ་ལྟ་བུ་བཏང་དུ་ཟིན་ཀྱང་རུང་བ་མ་་་
བྱས་ན་རེག་ཏུ་མི་རུང་ལ། བྱས་ན་རེག་ཏུ་འཇུག་པ་རུང་ངོ༌། །( ༥༠ ན） དེས་ན་
རེག་པ་ལ་སྔོན་དུ་རུང་བ་དགོས་ཀྱི་ལེན་པ་ལ་ནི་མ་ཡིན་ཏེ། ཞེས་གསུངས་
པའི་ཕྱིར། ཁ་ཅིག །རུང་པ་བྱེད་པའི་ཚེ་ན་རེག་པ་ཉེས་མེད་ཡིན་ཟེར་ན་མི་
འཐད་དེ། རུང་བ་བྱེད་པའི་ཚེ་མ་རེག་པར་མདུན་དུ་བཞག་སྟེ་རུང་བ་བྱེད་
དགོས་པའི་ཕྱིར་ཏེ། རུང་བར་བྱ་བ་ལ་ནི་མདུན་དུ་བཞག་སྟེའོ། །ཞེས་
གསུངས་པའི་ཕྱིར། རུང་བའི་ཆོ་ག་ནི། དགེ་སློང་ཆོས་དགུ་ལྡན་གྱི་མདུན་དུ་
རྫས་དེ་བཞག་སྟེ། ཚེ་དང་ལྡན་པ་དགོངས་སུ་གསོལ། བདག་དགེ་སློང་མིང་
འདི་ཞེས་བགྱི་བས་དངོས་པོ་རུང་བ་མ་ལགས་པ་འདི་རྙེད་དེ། བདག་དགེ་
•326 ，



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད་ཀྱི་སྨད་ཆ།
སློང་མིང་འདི་ཞེས་བགྱི་བས། དངོས་པོ་རུང་བ་མ་ལགས་པ་འདི་བྱིན་གྱིས་
བརླབ་བོ། །དངོས་པོ་རུང་བ་མ་ལགས་པ་འདི་དངོས་པོ་རུང་བར་བགྱིའོ། །
ཞེས་གསུངས་པའི་ཕྱིར། སྡིག་ལྟ་ཅན་གྱི་ལྟ་བའི་རྣམ་པ་ཞེས་པའི་སྡིག་པ་ནི།
དམ་པ་རྣམས་ཀྱི་སྨད་པར་བྱེད་པའི་རྣམ་སྨིན་མི་འདོད་པ་འབྱིན་པ་ཅིག་ལ་་
བྱེད་དེ། རྣམ་པར་སྨིན་པ་མི་འདོད་པ་བྱེད་པ་དང༌། ཞེས་དང༌། ཕྲན་ཚེགས་
ལས། དེ་ཡོད་པར་གྱུར་པས་ན་དམ་པ་རྣམས་ཀྱིས་སྨད་པ་བྱ་བ་ཡིན་པའི་
ཕྱིར། སྡིག་པ་ཞེས་གསུངས་པའི་ཕྱིར། ལྟ་བའི་རྣམ་པ་ཞེས་པའི་ལྟ་བ་དེ་དམ་
ང་ས་སྨད་པར་བྱེད་པའི་སྡིག་པ་ཡོད་པའི་ལྟ་བའི་སྟེང་ནས་འཇོག་པའི་ཕྱིར།
སྡེ་སྣོད་གསུམ་འཛིན་པའི་ཚད་ཡོད་དེ། སྡེ་སྣོད་དེ་དང་། དེའི་ཤོ་ལོ་ཀ་འབུམ་
ཕྲག་གཅིག་གི་ཚིག་དོན་འཛིན་པ་ལ་སྡེ་སྣོད་དེ་དང་དེ་འཛིན་པའི་ཚད་དུ་་་་
འཇོག་པའི་ཕྱིར་ཏེ། གཞི་འགྲེལ་ལས། དེ་ཡང་སྟོང་ཕྲག་བརྒྱ་པའི་ཚད་དོ། །དེ་
ལྟར་རང་དགེ་སློང་སྡེ་སྣོད་འཛིན་པའི་ཚད་ཇི་ཙམ་ཞེ་ན། སྟོང་ཕྲག་བརྒྱ་པའོ།།
ཞེས་གསུངས་པའི་ཕྱིར་དང་། ཚུལ་ཁྲིམས་དང་ལྡན་པ་ཞེས་བྱ་བ་ནི་རྩ་བའི་
ཕམ་པ་བཞི་ལས་གང་ཡང་རུང་བས་མ་གོས་པའོ། །ཞེས་དང་། རྗེས་བཅས་མུ་
དགུ་པོ་བཅས་པའི་མཚན་ཉིད་འདོར་རམ་མི་འདོར་ཞེ་ན་སྒྲུབ་པའི་རྗེས་སུ་་་
སྒྲུབ་པ་བཅས་པ། གནང་བའི་རྗེས་སུ་གནང་བ་བཅས་པ། དགག་པའི་རྗེས་སུ་
དགག་པ་བཅས་པ་རྣམས་བཅས་པའི་མཚན་ཉིད་མི་འདོར་ཏེ། བཅས་རིགས་
མི་འདོར་བར་སོ་ན་གནས་སོ། །ཕྱིས་བཅས་པ་མཛད་པ་པོས་( ༥༠ བ) གདུལ་
བྱའི་ལོག་རྟོག་དགག་པའི་ཆེད་ཡིན་པའི་ཕྱིར། ལྷག་མ་དྲུག་པོས་བཅས་པའི་
མཚན་ཉིད་འདོར་ཏེ། སྔར་བཅས་པ་མཛད་པ་དོར་ནས་ཕྱིས་བསྒྲུབ་དགོས་
པས་བཅས་པའི་མཚན་ཉིད་འདོར་བའི་ཕྱིར་ཏེ། ཊཱིཀྐ་ལས། སོར་མོའི་ཚད་
སོར་མོའི་ཚིགས་དབུས་མས་འཇལ་བར་བཤད་དེ། ཊཱིཀ་ཆེན་ལས། ནས་འབྲུ་
དྲུག་གཤིབས་པ་ལ་སོར་གཅིག་གོ །ཞེས་གསུངས། དུས་མ་ཡིན་པར་ཟ་བའི་
， 327 ，



པཎ་ཆེན་བདེ་ལེགས་ཉི་མས་མཛད།
སྤང་བའི་སྐབས་སུ་རང་གི་གླིང་གི་ཉི་མ་ཕྱེད་ཡོལ་ནས་ཞེས་པའི་རང་གི་གླིང་
དེ་གང་ལ་བྱེད་སྙམ་ན་འདི་ལ་ཁ་ཅིག །རང་སྐྱེས་པའི་གླིང་ལ་བྱེད་དེ། ཞུ་བ་
ལས། དགེ་སློང་གིས་དུས་མ་ལགས་པར་བཅའ་བ་དང་བཟའ་བ་ཟོས་ཀྱང་
ནོར་བར་མི་འགྱུར་པར་མཆིས་སམ། ཨུ་པ་ལི། ཡོད་དེ། གླིང་གསུམ་དང་ལྷའི་
གནས་སུ་ཡང་འཛམ་བུ་གླིང་གི་དུས་སུ་གཅིག་ཟོས་པའོ། །ཞེས་གསུངས་པའི་
ཕྱིར། ཟེར་ན་མི་འཐད་དེ། རང་གི་རྣམ་འབྱེད་དང་། ཊཱིཀྐ་ལས་འཛམ་བུ་གླིང་
ལ་སོགས་པའི་གནས་གང་ན་དགེ་སློང་གནས་པ་དེ་ལ་དགོངས་ནས་འདིར་་་་་
རང་གི་ཞེས་བྱ་བ་སྨྲས་ཏེ། ཞེས་རང་གནས་པའི་གླིང་ལ་གསུངས་པའི་ཕྱིར།
བསྙེན་པར་མ་རྫོགས་པ་དང་ལྷན་ཅིག་ཏུ་ཉལ་བའི་ལྟུང་བྱེད་ཀྱི་སྐབས་སུ་་་་་
སྣང་བ་དང་བཅས་པ་ཉལ་བའི་ལྟུང་བ་སྐྱེད་པ་ལ་དངོས་པོ་མར་མེའི་སྣང་བ་
དང་། གནས་གཙུག་ལག་ཁང་དང༌། དུས་མཚན་མོ་དང་། གྲོགས་ ་ཁྱིམ་པ་དང་
བཅས་པ་བཞི་ཡན་ལག་ཏུ་དགོས་ཟེར་བ་མི་འཐད་དེ། སྣང་བ་དང་བཅས་པ་
དེ་མར་མེ་དང༌། རིན་པོ་ཆེའི་འོད་དང་སྨན་ལ་སོགས་པས་རྫས་གཞན་གྱི་
སྣང་བ་དང་བཅས་པའི་ཕྱོགས་སུ་ཉལ་བར་མི་བྱ་སྟེ། ལོངས་སྤྱོད་འཕེལ་བའི་
དགག་བྱ་ཡོད་པའི་ཕྱིར། ཞེས་ཊཱིཀྐ་ལས་བཤད་པའི་ཕྱིར། སྣང་བ་དང་
བཅས་པའི་གནས་སུ་ཉལ་སྟེ། གཉིད་ལོག་ན་མཚན་མོའི་མཐར་་ནི་བསླང་བྱ་
འདས་པའི་ཉེས་བྱས་སུ་འགྱུར་རོ། །འདི་ལ་ཁ་ཅིག །ལྟུང་བྱེད་སྐྱེད་ཟེར་བ་མི་
འཐད་དེ། རང་གི་རྣམ་འབྱེད་ལས། འདི་ལ་ལྟུང་བ་དེ་རྣམས་མི་རིགས་པས།
ཞེས་དང་། འགྲེལ་ཆུང་ལས། ལྟུང་བྱེད་དགུ་བཅུ་རྩ་གཅིག་ཏུ་མི་འབྱུང་
བས་ལྟུང་བྱེད་མ་ཡིན་པའི་ཉེས་བྱས་སོ། །ཞེས་གསུངས་པའི་ཕྱིར། བསྙེན་པར་
མ་རྫོགས་པ་དང་ལྷན་ཅིག་ཏུ་ཉལ་བ་ལ་( ༥༡ ན） ངོ་མ་སྤོས་པ་ཡན་ལག་ཏུ་་་་
དགོས་ཟེར་བ་མི་འཐད་དེ། རང་གི་རྣམ་འབྱེད་ལས། ཊིཀྐར་ལུང་ཞུ་བ་ཁུངས་
སུ་དྲངས་པ་ལས། དགེ་སློང་བསྙེན་པར་མ་རྫོགས་པའི་གང་ཟག་དང་ལྷན་
• 328 •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྟོད་ཀྱི་སྨད་ཆ། །
ཅིག་ཏུ་དགུང་གསུམ་ཉལ་བ་ལ་ལྟུང་བྱེད་གཉིས་འབྱུང་བ་མཆིས་སམ། ཡོད་
དེ། ཞག་གཉིས་དགེ་ཚུལ་དང་ལྷན་ཅིག་ཉལ་བ་ལ་ཞག་གསུམ་པ་ལ་ཁྱིམ་པ་
མོ་དང་ལྷན་ཅིག་ཉལ་བའོ། །ཞེས་གསུངས་པའི་ཕྱིར། ཁ་ཅིག་གིས། གནས་སོ་
སོར་ཞག་གསུམ་འདས་པར་བསྙེན་པར་མ་རྫོགས་པ་དང་ལྷན་ཅིག་ཏུ་ཉལ་་་
བ་ལ་འདིའི་ལྟུང་བྱེད་སྐྱེད་ཟེར་བ་མི་འཐད་དེ། འདི་ནི་ལྟུང་བ་དངོས་གཞི་
སྐྱེད་པ་ལ་སྤྱོད་ལམ་བཞི་ཤོང་ཞིང་ཕལ་ཆེར་གཡོགས་བསྐོར་དང་བཅས་པའི་
གནས་ཀྱི་ངོ་བོར་གྲུབ་པ། དེ་ཡང་གནས་གཅིག་ཡིན་པ་ཅིག་དགོས་པའི་ཕྱིར་
ཏེ། ཕལ་ཆེར་གཡོགས་པ་དང་བསྐོར་བ་ནི་གནས་ཀྱི་མཐའ་ཡིན་ནོ། །ཞེས་
གསུངས་པའི་ཕྱིར། ལྟུང་བ་སྡེ་ལྔ་སྤངས་པའི་ཚུལ་ཁྲིམས་ཕུན་སུམ་ཚོགས་པ་
ཡོད་དེ། སྟོན་པ་ཤཱཀྱ་ཐུབ་པའི་ཐུགས་རྒྱུད་ཀྱི་ཚུལ་ཁྲིམས་དེ་དེ་ཡིན་པའི་ཕྱིར་
རོ། །དགེ་ལེགས་འཕེལ།། །།
• 329 •



༄༅། །འདུལ་བའི་སྡེ་སྣོད་མཐའ་དག་གི་དགོངས་པ་ཕྱིན་ཅི་མ་ལོག་
པར་འགྲེལ་པར་བྱེད་པའི་ལེགས་བཤད་སྐལ་བཟང་ནོར་བུའི་
ཕྲེང་བ་ཞེས་བྱ་བ་པཎ་ཆེན་བདེ་ལེགས་ཉི་མས་
མཛད་པའི་གཞི་སྨད་བཞུགས་སོ། །
ང༢ཉམས་སུ་བླང་བྱ་སྒྲུབ་པའི་བསླབ་བྱ་བཤད་པ།
༄༅། །གཉིས་པ་ཉམས་སུ་བླང་བ་ལ་འཇུག་པའི་བསླབ་བྱ་བཤད་ང་ ་ལ།
ལུང་གཞིར། རབ་བྱུང་གསོ་སྦྱོང་གཞི་དང་ནི། །དགག་དབྱེ་དབྱར་དང་ཀོ་
ལྤགས་དང་། །སྨན་དང་གོས་དང་སྲ་བརྐྱང་དང་། །ཀོ་ཤམྦྷི་དང་ལས་ཀྱི་གཞི། །
དམར་སེར་ཅན་དང་གང་ཟག་དང་། །སྤྱི་དང་གསོ་སྦྱོང་བཞག་པ་དང༌། །
གནས་མལ་དང་ནི་རྩོད་པ་དང་། །དགེ་འདུན་དབྱེན་རྣམས་བསྡུསྡུས་པ་ཡིན། །
ཞེས་གཞི་བཅུ་བདུན་གསུངས་པའི་རབ་བྱུང་གི་གཞི་གོང་དུ་བཤད་ཟིན་ནས།
འདིར་གཞི་ལྷག་མ་བཅུ་དྲུག་འཆད་པ་ལ། ལུང་དོན་ནི། གཞི་སྟོད་ཀྱི་སྤྱི་དོན་
གྱི་སྐབས་སུ་བཤད་ཟིན་པ་ལས་ཤེས་པར་བྱའོ། །
ཅ༡ བསླབ་པ་ཡོངས་སུ་སྦྱོང་བའི་གཞི་བཤད་པ།
ཆ༡ གསོ་སྦྱོང་གི་སྒོ་ནས་བསླབ་པ་ཡོངས་སུ་སྦྱོང་བ།
༈ གཞི་བཅུ་དྲུག་པོ་དེ་ཉིད་དོན་ཚན་ལྔར་བསྡུས་ནས་འཆད་པ་ལ། སྤྱོད་
ཡུལ་དུ་ཞུགས་པས་རྣལ་འབྱོར་བསྒོམ་པར་མི་བྱའོ། །ཞེས་པ་ནས་ཕྱི་མ་དང་
མཐུན་ལ་སྔ་མ་དང་འགལ་བ་ནི་རུང་བར་རོ། །ཞེས་པའི་བར་ང་གསུངས། དོན་
ཚན་ལྔ་ནི། བསླབ་པ་ཡོངས་སུ་སྦྱོང་བའི་གཞི། བདེ་བར་གནས་པའི་རྐྱེན་
བསྟེན་པའི་གཞི། །བྱ་བའི་ཐབས་ལས་ཀྱི་གཞི། གསོ་བ་ཕྱིར་བཅོས་པའི་གཞི་ །
，33f) •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྨད།
དེ་ཐམས་ཅད་ཀྱི་རྟེན་གནས་མལ་གྱི་གཞི་དང་ལྔ་ལས། དང་པོ་སྟོན་པ་ལ།
སྦྱོང་ཡུལ་ཞེས་པ་ནས། བཟོད་པ་གསོལ་བར་བྱེད་པ་ལ་མི་བཟོད་པར་མི་བྱའོ།
ཞེས་པའི་བར་གསུངས། གཉིས་པ་སྟོན་པ་ལ། སྲ་བརྐྱང་གདིང་བར་བྱའོ། །
ཞེས་པ་ནས། དེ་ལས་གཞན་པས་ནི་ཆུ་ཡོད་ན་འཐོར་འཐུང་མ་བྱས་པར་
འདུག་པར་མི་བྱའོ། །ཞེས་པའི་བར་གསུངས། གསུམ་པ་སྟོན་པ་ལ། ཆོ་ག་ལས་
འདས་ན་ལས་མི་འཆགས་སོ། །ཞེས་པ་ནས།( ༢ ན） དགེ་སློང་དང་དགེ་སློང་མ་
ཉིད་དག་གིས་ལས་གཞན་བྱེད་པས་མ་ཡིན་ནོ། །ཞེས་པའི་བར་གསུངས། བཞི་
པ་སྟོན་པ་ལ། གཞི་མ་ཞི་བར་ཤེས་ནས་གླེང་བ་པོས་སོ་སོར་ཤེས་པར་བྱས་
ཤིང་། ཞེས་པ་ནས། དོན་སྦྱིན་པར་བྱེད་པའམ་མངོན་པར་བརྩོན་པའོ། །ཞེས་
པའི་བར་གསུངས། ལྔ་པ་སྟོན་པ་ལ། སོ་སོ་ཐར་པའི་སྡོམ་པའི་མཆོག་ལ་རབ་
ཏུ་བྱུང་བས་ཕྱག་བྱའོ། །ཞེས་པ་ནས། རུང་བར་རོ། །ཞེས་པའི་བར་གསུངས།
དེ་རྣམས་ཀྱི་ནང་ནས། སྤྱོད་ཡུལ་དུ་ཞུགས་པས། ཞེས་པ་ནས། མི་བཟོད་པར་
མི་བྱའོ། །ཞེས་པའི་བར་གྱིས་བསླབ་པ་ཡོངས་སུ་སྦྱོང་བའི་གཞི་བསྟན་ཚུལ་
དེ་གང་ཞེ་ན། འདི་ལ་གསོ་སྦྱོང་གི་སྒོ་ནས་བསླབ་པ་ཡོངས་སུ་སྦྱོང་བ་དང་།
དབྱར་གནས་ཀྱི་སྒོ་ནས་བསླབ་པ་ཡོངས་སུ་སྦྱོང་བ་དང་། དགག་དབྱེའི་སྒོ་
ནས་བསླབ་པ་ཡོངས་སུ་སྦྱོང་བ་དང་གསུམ་ལས། དང་པོ་དེ་སྟོན་པ་ལ། སྦྱོང་
ཡུལ་དུ། ཞེས་པ་ནས། ཐོས་པའི་ཉེ་འཁོར་ལས་འདས་པ་ཉིད་ན་སོང་བ་ཉིད་
ཡིན་ནོ། །ཞེས་པའི་བར་གསུངས། གཉིས་པ་སྟོན་པ་ལ། དབྱར་གནས་པར་
ཁས་བླང་བར་བྱའོ། །ཞེས་པ་ནས། གནས་པ་ནི་དཔེ་ཡིན་ནོ། །ཞེས་པའི་བར་
གསུངས། གསུམ་པ་སྟོན་པ་ལ། མི་སྨྲ་བའི་ཡིད་དམ་བཅའ་བར་མི་བྱའོ། །ཞེས་
པ་ནས། མི་བཟོད་པར་མི་བྱའོ། །ཞེས་པའི་བར་གསུངས། དེ་རྣམས་ཀྱི་ནང་
ནས། སྦྱོང་ཡུལ་དུ་ཞེས་སོགས་ཀྱིས་གསོ་སྦྱོང་གི་སྒོ་ནས་བསླབ་པ་ཡོངས་སུ་
སྦྱོང་བ་འཆད་ཚུལ་དེ་གང་ཞེ་ན། འདི་ལ་གཞིའི་སྐབས་ནས་འབྱུང་བ་དང༌།
• 33 །



པཎ་ཆེན་བདེ་ལེགས་ཉི་མས་མཛད།
རྣམ་འབྱེད་ཀྱི་སྐབས་ནས་འབྱུང་བ་གཉིས། （༢བ)དང་པོ་སྟོན་པ་ལ། སྦྱོང་
ཡུལ་དུ་ཞེས་པ་ནས་འདི་ལ་ཡང་ངོ༌། །ཞེས་པའི་བར་གསུངས། གཉིས་པ་སྟོན་
པ་ལ། ཏིང་ངེ་འཛིན་ལས་སློང་བར་མི་བྱའོ། །ཞེས་པ་ནས། སྤོང་བ་ཉིད་ཡིན་
ནོ། །ཞེས་པའི་བར་གསུངས། དང་པོ་ལ་ཡང་། ཞི་གནས་ཀྱི་གསོ་སྦྱོང་དང༌།
མཐུན་པའི་གསོ་སྦྱོང་གཉིས་ལས། དང་པོ་སྟོན་པ་ལ། སྦྱོང་ཡུལ་དུ་ཞེས་པ་
ནས། ལྡེ་མིག་སྦས་པ་བསྟན་པར་བྱའོ། །ཞེས་པའི་བར་གསུངས། གཉིས་པ་
སྟོན་པ་ལ། གསོ་སྦྱོང་གི་གནས་ལ་བློ་མཐུན་པར་བྱའོ། །ཞེས་པ་ནས། འདི་ལ་
ཡང་ངོ༌། །ཞེས་པའི་བར་གསུངས། དེ་རྣམས་ཀྱི་ནང་ནས། སྦྱོང་ཡུལ་དུ་ཞུགས་
པས་རྣལ་འབྱོར་བསྒོམ་པར་མི་བྱའོ། །ཞེས་སོགས་དང་། སྤོང་ཁང་བརྩིགས་
པར་བྱའོ། །ཞེས་སོགས་ཀྱི་སྐབས་སུ། ཞི་གནས་ཀྱི་གསོ་སྦྱོང་གི་རྣམ་གཞག་
བཤད་པ་ལ། ཞི་གནས་ཀྱི་གསོ་སྦྱོང་གང་དུ་བསྒོམ་པའི་གནས་དང་གནས་མ་
ཡིན་པ། སྒོམ་པ་པོའི་རྟེན་གྱི་གང་ཟག །གང་བསྒོམ་པའི་གཞི་ལྷག་གི་རྣམ་
བཞག་བཤད་པ། སྒོམ་པའི་དགོས་པ་བཤད་པའོ། །དང་པོ་ནི། ལམ་དུ་འགྲོ་བ་
སྤྱོད་ཡུལ་དུ་ཞུགས་པའི་གནས་དང་། མི་མང་པོ་མངོན་པར་འདུ་བའི་གནས་
ལ་སོགས་པ་ཞི་གནས་སྒོམ་པའི་གནས་མ་ཡིན་པར་ཞི་གནས་མི་སྒོམ་ཞིང་།
ཞི་གནས་སྒོམ་པའི་ཆེད་དུ་སྤོང་ཁང་བརྩིགས་པ་སོགས་བྱ་སྟེ། ཞི་ལྷག་གི་
མཐུན་རྐྱེན་ཚང་བའི་གནས་སུ་བསྒོམ་དགོས་ཏེ། སྤྱོད་ཡུལ་དུ་ཞུགས་པས།
ཞེས་སོགས་དང་། སྤོང་ཁང་བརྩིགས་པར་བྱའོ། །ཞེས་སོགས་གསུངས་པའི་
ཕྱིར། དེ་དག་ཏུ་ཞི་གནས་མི་བསྒོམ་སྟེ། དེར་བསྒོམས་ན་གླང་པོ་ཆེ་འཁྲུལ་
པ་དང་འཕྲད་པ་དང་གཞན་གྱིས་ཅོ་འདྲི་བ་སོགས་ཀྱི་སྐྱོན་ཡོད་པའི་ཕྱིར། མི་
ལ་སོགས་པའི་སྒྲས་རྣམ་པར་གཡེང་བ་བྱེད་པའི་གནས་ཁང་དང་། སེང་གེ་
སོགས་ཀྱི་སྲོག་ཆགས་གཏུམ་པོ་ཡོད་པའི་དགོན་པ་དང་། ནལ་ཕྲུལ་ལ་སོགས་
པ་གནས་པའི་གནས་སུ་ཞི་གནས་མི་སྒོམ་སྟེ། དེ་དག་ཏུ་( ༣༠༣) བསྒོམས་ན་
• 332 •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྨད།
ཉེས་དམིགས་འབྱུང་བའི་ཕྱིར། འོ་ན། གང་དུ་ཞི་གནས་བསྒོམ་ན་བཞག་ཏུ་
ཡོད་དེ། དངོས་སུ་གཉིད་སྤོང་ཞིང་བརྒྱུད་ནས་ཉོན་མོངས་སྤོང་བའི་ཏིང་
འཛིན་བསྒོམ་པའི་ཁང་པ་བརྩིགས་ནས་དེར་བསྒོམ་པར་བྱ་བ་ཡིན་པའི་ཕྱིར་
ཏེ། སྤོང་ཁང་བརྩིག་པར་བྱའོ། །ཞེས་གསུངས། གཉིས་པ་ནི། ཚུལ་ཁྲིམས་དང་
ལྡན་ཞིང་མང་དུ་ཐོས་པ། འདོད་པ་ཆུང་ཞིང་ཆོག་ཤེས་པ། ཞི་གནས་བསྒོམ་
པའི་གདམ་ངག་དང་ལྡན་པ། ལུས་སེམས་དབེན་པ་དང་ལྡན་པ་ཞིག་དགོས་
ཏེ། མཛོད་ལས། ཚུལ་གནས་ཐོས་དང་བསམ་ལྡན་པས། །སྒོམ་པ་ལ་ནི་རབ་ཏུ་
སྦྱར། །ཞེས་དང་། སོ་སོར་ཐར་པ་ལས། མང་དུ་ཐོས་པ་ནགས་ཀྱི་ནང་དག་ཏུ། །
ལང་ཚོ་ཡོལ་བ་རྣམས་ཀྱིས་གནས་པ་བདེ། །ཞེས་དང་། མཛོད་ལས། སྲིང་
གཉིས་ལྡན་ཆོག་མི་ཤེས་དང༌། །འདོད་ཆེན་ཅན་ལ་མ་ཡིན་ནོ། །ཞེས་དང་།
ཉན་ས་ལས། འདོད་ཆུང་ཆོག་ཤེས་ཞེས་ཚོམ་གྱི་སྐབས་སུ་གསུངས་པའི་ཕྱིར་
དང་། མདོ་རྩ་བར། གདམ་ངག་མེད་པར་བསྒོམ་པར་མི་བྱའོ། །ཞེས་དང་།
མངོན་པར་འདུ་བར་ཡང་མི་བྱའོ། །ཞེས་གསུངས་པའི་ཕྱིར། གསུམ་པ་ལ་དྲུག།
ཞི་ལྷག་བསྒོམ་པའི་ཕན་ཡོན། དེ་གཉིས་ཏིང་ངེ་འཛིན་ཀུན་གྱི་སྡུད་བྱེད་དུ་
བསྟན་པ། ཞི་ལྷག་གི་ངོ་བོ། དེ་གཉིས་བསྒོམ་དགོས་པའི་རྒྱུ་མཚན། གོ་རིམས་
ངེས་ཚུལ། སོ་སོའི་བསླབ་ཚུལ་ལོ། །དང་པོ་ནི། ཞི་ལྷག་བསྒོམ་པ་ལ་ཕན་ཡོན་
དང་ལྡན་ཏེ། ཐེག་པ་ཆེ་ཆུང་གི་ཡོན་ཏན་ཐམས་ཅད་ཞི་ལྷག་གི་འབྲས་བུར་
གསུངས་པའི་ཕྱིར་ཏེ། དགོངས་འགྲེལ་ལས། སྐྱེ་བ་པོ་ཡི་ལྷག་མཐོང་དང་། །ཞི་
གནས་བསྒོམ་པར་བྱས་ན་ནི། །གནས་ངན་ལེན་གྱི་འཆིང་བ་དང༌། །མཚན་
མའི་འཆིང་ལས་རྣམ་གྲོལ་འགྱུར། །ཞེས་གསུངས་པའི་ཕྱིར། གཉིས་པ་ནི།
ཏིང་འཛིན་དོན་དུ་གཉེར་བ་རྣམས་ཀྱིས་ཞི་ལྷག་སྒོམ་ཚུལ་ལ་འབད་དགོས་་་་
ཏེ། ཐེག་པ་ཆེ་ཆུང་གི་ཏིང་ངེ་འཛིན་ཐམས་ཅད་ཞི་( ༣ བ）ལྷག་གིས་བསྡུས་
པར་དགོངས་འགྲེལ་ལས་གསུངས་པའི་ཕྱིར། གསུམ་པ་ནི། སེམས་གནས་པའི་
，333 .



པཎ་ཆེན་བདེ་ལེགས་ཉི་མས་མཛད།
ཐབས་དགུ་ལ་བརྟེན་ནས་སེམས་རང་གི་དམིགས་པ་ལ་ཇི་ལྟ་འདོད་འདོད་་་
དུ་འབད་མེད་ལྷུན་གྲུབ་ཏུ་མཉམ་པར་འཇོག་ནུས་པའི་ཤིན་སྦྱངས་ཀྱི་བདེ་་་་
བས་ཟིན་པའི་ཏིང་ངེ་འཛིན་ཞི་གནས་ཀྱི་ངོ་བོ་དང༌། ཞི་གནས་ཀྱི་ངང་ནས་
རང་གི་དམིགས་པ་ལ་དཔྱད་སྟོབས་ཀྱིས་དྲངས་པའི་ཤིན་སྦྱངས་ཀྱིས་ཟིན་་་་་
པའི་སྒོ་ནས་རང་ཡུལ་སོ་སོར་རྟོགས་པར་བྱེད་པའི་ཤེསརབ་དེ་ལྷག་མཐོང་་་
གི་ངོ་བོ་ཡིན་ཏེ། མདོ་སྡེ་དཀོན་མཆོག་སྤྲིན་ལས། ཞི་གནས་ནི་སེམས་རྩེ་
གཅིག་པའོ། །ལྷག་མཐོང་ནི་ཡང་དག་པར་སོ་སོར་རྟོགས་པའོ། །ཞེས་ངང་
སྒོམ་རིམ་བར་པ་ལས། ཕྱི་རོལ་གྱི་ཡུལ་ལ་རྣམ་པར་གཡེང་བ་ཞི ནས། །ནང་
དུ་དམིགས་པ་ལ་རྒྱུན་དུ་རང་གི་ངང་གིས་འཇུག་པ་ལ་དགའ་བ་དང༌། ཤིན་
ཏུ་སྦྱངས་པ་དང་ལྡན་པའི་སེམས་ཉིད་ལ་གནས་པ་ནི་ཞི་གནས་ཞེས་བྱའོ། །
ཞི་གནས་དེ་ཉིད་ལ་གནས་པའི་ཚེ་དེ་ཁོ་ན་ལ་རྣམ་པར་དཔྱོད་པ་གང་ཡིན་་་་་
པ་དེ་ནི་ལྷག་མ་ཡིན་ཏེ། ཞེས་གསུངས་པའི་ཕྱིར། ཅིའི་ཕྱིར། ཞི་གནས་དང་
ལྷག་མཐོང་ཞེས་བྱ་ཞེ་ན། སེམས་ཕྱི་རོལ་གྱི་ཡུལ་ལ་འཕྲོ་བ་ཞི་ནས་ནང་དུ་
དམིགས་པ་ལ་རྩེ་གཅིག་ཏུ་གནས་པས་ན་ཞི་གནས་ཞེས་བྱ་ལ། དེའི་ངང་ནས་
ལྷག་པ་སྟེ་དམིགས་པ་ཁྱད་པར་དུ་མཐོང་བས་ན། ལྷག་མཐོང་ཞེས་བྱའོ། །
བཞི་པ་ནི། ཞི་ལྷག་གཉིས་ཀ་བསྒོམ་དགོས་ཏེ། ཟབ་མོའི་དོན་ལྟ་བ་ལ་དེ་ཁོ་
ན་ཉིད་ཀྱི་དོན་ཕྱིན་ཅི་མ་ལོག་པར་ངེས་པའི་ཤེས་རབ་དང། སེམས་དམིགས་
པ་ལ་ཇི་ལྟར་འདོད་པ་བཞིན་གནས་པའི་མི་གཡོ་བ་གཉིས་དགོས་ཀྱིས། དེ་
གཉིས་གང་རུང་གཅིག་མེད་ན་དེ་ཁོ་ན་ཉིད་གསལ་བར་མི་མཐོང་བའི་ཕྱིར།
དཔེར་ན། མཚན་མོ་གཟུགས་ལ་བལྟ་བའི་ཚེ་མར་མེ་སྦར་བ་ན་མར་མེ་ཤིན་
ཏུ་གསལ་བ་དང་རླུང་གིས་མི་གཡོ་བ་གཉིས་ཀ་དགོས་ཀྱི། དེ་ཉིད་གང་རུང་
གཅིག་མེད་ན་གཟུགས་གསལ་བར་མི་མཐོང་བ་བཞིན་ནོ། །སྒོམ་རིམ་བར་པ་
ལས། ཞི་གནས་དང་བྲལ་བའི་ལྷག་མཐོང་འབའ་ཞིག་གིས་ནི་རྣལ་འབྱོར་
•334 •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྨད།
བའི་སེམས་ཡུལ་རྣམ་པར་གཡེང་བར་འགྱུར་གྱི། རླུང་གི་ནང་ན་འདུག་པའི་
མར་( ༤ན) མེ་བཞིན་དུ་བརྟན་པར་མི་འགྱུར། དེ་བས་ན་ཡེ་ཤེས་ཀྱི་སྣང་བ་
ཤིན་ཏུ་གསལ་བར་མི་འབྱུང་སྟེ། དེ་ལྟ་བས་ན་གཉིས་ཀ་འདྲ་བར་བསྟེན་པར་
བྱའོ། །ཞེས་གསུངས། ལྔ་པ་ནི། ཐོག་མར་ཞི་གནས་བསྒྲུབ་ནས་དེ་ནས་ལྷག་
མཐོང་བསྒོམ་དགོས་ཏེ། སྤྱོད་འཇུག་ལས། ཞི་གནས་རབ་ཏུ་ལྡན་པའི་ལྷག་
མཐོང་གིས། །ཉོན་མོངས་རྣམ་པར་འཇོམས་པར་ཤེས་བྱ་སྟེ། །ཐོག་མར་ཞི་
གནས་བཙལ་བར་བྱ། ཞེས་གསུངས་པའི་ཕྱིར། དྲུག་པ་ལ་སོ་སོའི་ཚོགས་
སྟེན་ཚུལ་དང་། ཉེས་པ་ལྔ་སྤངས་ནས་འདུ་བྱེད་བརྒྱད་བསྟེན་ཏེ་ཞི་ལྷག་ལ་
སློབ་ཚུལ་སོགས་རྒྱས་པར་བྱང་ཆུབ་ལམ་རིམ་ལས་ཤེས་པར་བྱའོ། བྱིང་བ་
བསལ་བའི་སྒོ་ནས་ཞི་ལྷག་སྒོམ་ཚུལ་ནི། བྱིང་བ་བསལ་བའི་ཐབས་གདོས་
བུ་གདགས་པ་སོགས་བྱས་པའི་སྒོ་ནས་ཞི་ལྷག་བསྒོམ་དགོས་ཏེ། གཞུང་དུ།
གཉིད་བྲོ་ན་གདོས་བུ་གདགས་པར་བྱའོ། །ཞེས་སོགས་ཀྱིས་བསྟན། རྒོད་
པ་བསལ་བའི་སྒོ་ནས་ཞི་ལྷག་སྒོམ་ཚུལ་ནི་རྒོད་པ་བསལ་བའི་ཐབས་སྤོང་བ་་
པའི་ཞལ་ཏ་པ་བསྐོས་པ་ལ་སོགས་པའི་སྒོ་ནས་ཞི་ལྷག་བསྒོམ་དགོས་ཏེ། སྤོང་
བ་པའི་ཕྱིར་ཞལ་ཏ་པ་བསྐོ་བར་བྱའོ། །ཞེས་གསུངས་པའི་ཕྱིར། བཞི་པ་ནི།
ཞི་ལྷག་བསྒོམ་པ་ལ་དགོས་པ་ཡོད་དེ། དངོས་སུ་བྱིང་རྒོད་སྤོང་བ་དང་བརྒྱུད་
ནས་ཉོན་མོངས་སྤོང་བའི་དགོས་པ་ཡོད་པའི་ཕྱིར། གཞུང་དོན་ནི། སྤྱོད་ཡུལ་
དུ་ཞུགས་པ་སྟེ་ལམ་དུ་འགྲོ་བས་རྣལ་འབྱོར་སྟེ་ཏིང་ངེ་འཛིན་བསྒོམ་པར་མི་་
བྱ་སྟེ། དེ་ལ་ཏིང་ངེ་འཛིན་བསྒོམས་ན་གླང་པོ་ཆེ་འཁྲུལ་འཁོར་ལ་སོགས་པ་
དང་ཕྲད་པའི་བར་ཆད་འབྱུང་བའི་ཕྱིར། སྤོང་ཁང་བརྩིག་པར་བྱའོ། །ཞེས་
སོགས་ལ། དགེ་སློང་སྤོང་བ་པས་གཉིད་དང་བྱིང་རྒོད་སྤོང་བའི་ཁང་པ་
བརྩིག་པ་ལ་དགོས་པ་ཡོད་དེ། དངོས་སུ་གཉིད་སྤོང་ཞིང་བརྒྱུད་ནས་ཉོན་
མོངས་སྤོང་བ་སོགས་ཀྱི་དགོས་པ་ཡོད་པའི་ཕྱིར། དེ་རྣམས་ཀྱི་ནང་ནས། གསོ་
• 335.



པཎ་ཆེན་བདེ་ལེགས་ཉི་མས་མཛད།
སྦྱོང་གི་གནས་ལ་བློ་མཐུན་པར་བྱའོ། །ཞེས་སོགས་ཀྱིས་མཐུན་པའི་གསོ་སྦྱོང་
འཆད་ཚུལ་ལ། གང་དུ་བྱ་བ་གནས་ཀྱི་སྐབས། གང་དག་པྱ་བ་ཚོགས་ཀྱི་
སྐབས། ཇི་ལྟར་བྱ་བ་ཆོ་གའི་སྐབས་དང་གསུམ་( ༤བ) ལས། དང་པོ་སྟོན་ང་ ་ལ།
གསོ་སྦྱོང་གི་གནས་ལ་བློ་མཐུན་ཞེས་པ་ནས། དགོན་པ་ལ་ནི་ཕྱོགས་ཕྱོགས་སུ་
རྒྱང་གྲགས་ཀྱི་མཐའ་ཚུན་ཆད་དོ། །ཞེས་པའི་བར་གསུངས། གཉིས་ང་་ལ།
འདུན་པ་འབུལ་བ་ལས་དེ་དང་མཐུན་པ་འགྲུབ་བོ། །ཞེས་པའི་བར་གསུངས།
བཙལ་བ་དང་འབོད་པ་དང་མཐོན་པོར་འདུག་སྟེ་ཕྱོགས་སུ་བལྟ་བ་དག་་་་་་
གིས་ནི་དེ་ཡིན་ནོ། །ཞེས་པའི་བར་གསུངས། གསུམ་པ་སྟོན་པ་ལ། གསོ་སྦྱོང་
བྱའོ། །ཟླ་བ་ཕྱེད་ཕྱེད་ཀྱི་ཚེས་བཅོ་ལྔ་ལའོ། །ཞེས་པ་ནས། འདི་ལ་ཡང་། ཞེས་
པའི་བར་གསུངས། དེ་རྣམས་ཀྱང་ནང་ནས། གསོ་སྦྱོང་བྱའོ། །ཞེས་སོགས་
ཀྱི་མཐུན་པའི་གསོ་སྦྱོང་སྟོན་པའི་གཞུང་གང་ཡང་རུང་བའི་སྐབས་སུ་མཐུན་
པའི་གསོ་སྦྱོང་གི་རྣམ་གཞག་བཤད་པ་ལ། སྤྱིར་གསོ་སྦྱོང་ལ་ཞི་གནས་ཀྱི་གསོ་
སྦྱོང༌། མཐུན་པའི་གསོ་སྦྱོང་བཅུ་བཞི་པ། བཅོ་ལྔ་པ། དབྱེ་བ་འདུམ་པའི་
གསོ་སྦྱོང་། གནོད་པ་ཟློག་པའི་གསོ་སྦྱོང་བཀྲ་ཤིས་ཀྱི་གསོ་སྦྱོང་དང་བདུན་
ཡོད་ཅིང༌། དེ་རྣམས་བསྡུ་ན། ཞི་གནས་ཀྱི་གསོ་སྦྱོང་དང་མཐུན་པའི་གསོ་
སྦྱོང་གཉིས་སུ་འདུ་སྟེ། ཕྱི་མ་ལྔ་པོ་མཐུན་པའི་གསོ་སྦྱོང་གི་ནང་དུ་འདུ་བའི་
ཕྱིར། དེ་རྣམས་ལ་གསོ་སྦྱོང་ཞེས་བརྗོད་པའི་རྒྱུ་མཚན་ཡོད་དེ། ཞི་གནས་ཀྱི་
གསོ་སྦྱོང་དེས་ལྷག་པ་ཏིང་ངེ་འཛིན་གྱི་བསླབ་པ་དང༌། ཤེས་རབ་ཀྱི་བསླབ་
པ་གཉིས་གསོ་ཞིང་རང་གི་མི་མཐུན་ཕྱོགས་སྦྱོང་བར་བྱེད་པས་ན་དེ་ལྟར་་་་
བརྗོད་པའི་ཕྱིར། མཐུན་པའི་གསོ་སྦྱོང་གིས་ཚུལ་ཁྲིམས་ཀྱི་བསླབ་པ་གསོ་
ཞིང་རང་གི་མི་མཐུན་ཕྱོགས་སྦྱོང་བར་བྱེད་པས་ན་དེ་ལྟར་བརྗོད་པའི་ཕྱིར།
ཞི་ལྷག་གཉིས་ལ་ཞི་གནས་ཀྱི་གསོ་སྦྱོང་ཞེས་བྱ་སྟེ། སེམས་རང་གི་དམིགས་
པ་ལས་ཕྱི་རོལ་དུ་གཡེང་བ་ཞི་ནས་ནང་དུ་དམིགས་པ་ལ་རྩེ་གཅིག་ཏུ་གནས་
• 336 .



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྨད།
པར་བྱེད་པའི་གསོ་སྦྱོང་ཡིན་པས་དེ་ལྟར་བརྗོད་པའི་ཕྱིར། ཕྱི་མ་ལྔ་ལ་མཐུན་
པའི་གསོ་སྦྱོང་ཞེས་བྱ་སྟེ། གནས་དང་ཆོ་ག་དང་ཚོགས་པ་མཐུན་པའི་གསོ་
སྦྱོང་ཡིན་པས་ན་དེ་ལྟར་བརྗོད་པའི་ཕྱིར། དེ་ལྟར་ཡང༌། བམ་པོ་ལྔ་པར།
གསོ་སྦྱོང་ཞེས་བྱ་བ་ནི་བསླབ་པ་གསུམ་གསོ་ཞིང་སྦྱོང་བར་བྱེད་པའོ། །དེ་
ཡང་རྣམ་པ་གཉིས་ཏེ། མཐུན་པའི་གསོ་སྦྱོང་དང་ཞི་གནས་ཀྱི་གསོ་སྦྱོང་ངོ༌། །
དེ་ལ་མཐུན་( ༥ན)པའི་གསོ་སྦྱོང་ནི་ལྷག་པའི་ཚུལ་ཁྲིམས་ཀྱི་དབང་དུ་བྱས་པ་
སྟེ་གནས་དང་ཆོ་ག་དང་ཚོགས་པ་མཐུན་པའོ། །ཞི་གནས་ཀྱི་གསོ་སྦྱོང་ནི་
ལྷག་པའི་སེམས་དང་ལྷག་པའི་ཤེས་རབ་ཀྱི་དབང་དུ་བྱས་པ་སྟེ་སྤོང་བའི་་་་་
ཡན་ལག་བསྒོམ་པའོ། །ཞེས་གསུངས། དེས་ན་མཐུན་པའི་གསོ་སྦྱོང་འཆད་པ་
ལ། སྤྱིའི་དོན་དང་། གཞུང་གི་དོན་གཉིས་ལས། དང་པོ་ལ། གནས་གང་དུ་
གསོ་སྦྱོང་བྱ་བ། དུས་ནམ་གྱི་ཚེ་བྱ་བ། རྟེན་གྱི་གང་ཟག་གང་གིས་བྱ་བ། ཆོ་ག་
ཇི་ལྟ་བུའི་བྱ་བ། དགོས་པ་ཅིའི་ཕྱིར་དུ་བྱའོ། །དང་པོ་ལ། དགེ་འདུན་གྱི་བློ་
མཐུན་བྱས་པའི་གནས། མཚམས་བཅད་པའི་གནས། མཚམས་བཅད་པ་མ་
ཡིན་པའི་གནས་དང་གསུམ་མོ། །དང་པོ་ནི། གནས་ལ་བློ་མཐུན་བྱས་པ་ལ་མ་
ཞིག་པའི་གནས་དེ་ཡིན་ཏེ། གསོ་སྦྱོང་གི་གནས་ལ་བློ་མཐུན་པར་བྱའོ། །ཞེས་
སོགས་གསུངས་པའི་ཕྱིར། བློ་མཐུན་བྱས་པ་ལ་དགོས་པ་ཡོད་དེ། དེ་མ་བྱས་
པའི་ཉེས་པ་མི་འབྱུང་བ་དང་། ལས་ཀྱི་གནས་སུ་ཅ་ཅོའི་སྒྲ་མ་བྱུང་བར་བྱ་
བའི་ཆེད་ཡིན་པའི་ཕྱིར། བློ་མཐུན་བྱེད་ཚུལ་ཡོད་དེ། དགེ་འདུན་གྱིས་གསོ་
གཉིས་ཀྱི་ལས་ཀྱིས་བྱ་བ་ཡིན་པའི་ཕྱིར། གནས་ཇི་ལྟ་བུ་ལ་བློ་མཐུན་བྱ་ཚུལ་
ཡོད་དེ། གནས་ཐམས་ཅད་བསྐལ་པ་ཆགས་པའི་ཚེ་རང་ཆས་སུ་གྲུབ་པ་རིའི་
བྱ་སྐྱིབས་ལྟ་བུ་དང༌། སྐྱེས་བུའི་རྩོལ་བས་གསོ་སྦྱོང་སོགས་ཀྱི་ཆེད་དུ་གསར་
དུ་བྱས་པ་དང་། སྔར་གཞན་གྱིས་བྱས་ཟིན་པ་གསོ་སྦྱོང་སོགས་བྱ་རུང་གི་
གནས་ཡིན་པ། ཕྱི་རོལ་ཉེ་འཁོར་འདོམ་གང་དང་ལྡན་པ་ཚུན་ཆད་དུ་དགེ་
• 337 .



པཎ་ཆེན་བདེ་ལེགས་ཉི་མས་མཛད།
འདུན་འདོད་པའི་གནས་ཡིན་པ་ཅིག་ལ་བློ་མཐུན་བྱ་བ་ཡིན་པའི་ཕྱིར་ཏེ་
གནས་ཐམས་ཅད་གྲུབ་པའམ་བྱས་པའམ་ཟིན་པ་ལའོ། །ཕྱི་རོལ་ཉེ་འཁོར་
འདོམ་གང་དང་ལྡན་པའོ། །དགེ་འདུན་འདོད་ནའོ། །ཞེས་གསུངས་པའི་ཕྱིར།
གནས་ཀྱི་བློ་མཐུན་བྱས་པ་འཇིག་པའི་རྒྱུ་ལ་གསུམ་ཡོད་དེ། ད་གེ་སློང་དང་
བྲལ་བ། ལས་ཀྱིས་ཞིག་པ། རེ་བ་མེད་པ་རྣམས་སུ་ཡོད་པའི་ཕྱིར། གསོ་སྦྱོང་
གི་གནས་ལ་བློ་མཐུན་ཆགས་ལ་མ་ཞིག་པ་དེར། དགག་དབྱེ་སོགས་ཀྱི་ཆེད་
དུ་བློ་མཐུན་གསར་དུ་བྱ་མི་དགོས་ཏེ། སྔར་གསོ་( ༥ བ) སྦྱོང་གི་གནས་ལ་བློ་
མཐུན་བྱས་ལ་མ་ཞིག་པ་དེར་ཆགས་པའི་ཕྱིར། གཉིས་པ་ནི། གསོ་སྦྱོང་ལ་་
སོགས་པའི་ཆེད་དུ་དགེ་འདུན་གྱིས་གསོལ་གཉིས་ཀྱི་ལས་ཀྱིས་མཚམས་པོ་ཆེ་
གཅོད་པར་བྱ་བ་གནང་སྟེ། ལས་ལ་མི་འདུ་བ་དགག་པ་དང་། གསོ་སྦྱོང་
ལ་སོགས་པ་མཚམས་པོ་ཆེའི་གནས་ན་བྱ་བར་གསུངས་པ་དང་མི་འགལ་བ་་་
དང་། སྣམ་སྦྱར་དང་མི་འབྲལ་བའི་གནང་བ་དེ་ཆགས་པ་དང་། རྙེད་པ་དང་
སྲ་བརྐྱང་གདིང་བ་དང༌། གནས་མེད་ཀྱི་ཉེས་པ་ཁེགས་པས་གནས་གཅིག་ཏུ་
འགྱུར་བའི་དགོས་པ་ཡོད་པའི་ཕྱིར། ཚད་ཇི་ཙམ་དུ་མཚམས་པོ་ཆེ་བཅད་
པ་བཞག་ཏུ་ཡོད་དེ། དབུས་ནས་བཟུང་སྟེ་དཔག་ཚད་ཕྱེད་དང་གསུམ་་གྱི་
མཐའ་ཚུན་ཆད་དུ་གང་འོས་པར་གཅད་པར་བྱ་བ་ཡིན་པའི་ཕྱིར། ཚུལ་ཇི་
ལྟར་དུ་གཅོད་པ་བཞག་ཏུ་ཡོད་དེ། ཕྱོགས་ཕྱོགས་སུ་ཕ་བོང་ལ་སོགས་པའི་
མཚན་མ་བརྟན་པོ་ཡོད་པ་བརྗོད་པའི་སྒོ་ནས་བྱ་བ་ཡིན་པའི་ཕྱིར། མཚམས་
པོ་ཆེ་བཅད་པའི་གནས་དེར་ཆོས་གོས་དང་མི་འབྲལ་བའི་གན་ང་བ་བྱས་ན།
ཆོས་གོས་དང་མི་འབྲལ་བར་འགྱུར་གྱི། མཚམས་པོ་ཆེ་བཅད་པ་ཙམ་གྱིས་
ཆོས་གོས་དང་མི་འབྲལ་བ་མ་ཡིན་ནོ། །དེ་ལྟར་ཡང་། མཚམས་གཅད་པར་
བྱའོ། །དཔག་ཚད་ཕྱེད་དང་གསུམ་གྱི་མཐའ་ཚུན་དུའོ། ། ཕྱོགས་ཕྱོགས་སུ་ཕ་
བོང་དང་རྩིག་པ་དང་ཀ་བ་དང་ཤིང་ལྗོན་པ་དང་རབ་བྱ་སྐྱིབས་དང་ལམ་པོ་
• 338 •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྨད།
ཆེ་དང་ཁྲོན་པ་ལ་སོགས་པ་དེ་ཤེས་པའི་དགེ་སློང་རྣམས་ཀྱིས་བརྟགས་ནས་་་
དགེ་འདུན་གྱི་མདུན་དུ་མཚན་མ་བརྟན་པོ་བརྗོད་དེ་ལས་བྱའོ། །དེར་གནང་
བ་བྱས་ན་ཆོས་གོས་དག་དང་འབྲལ་བར་མི་འགྱུར་རོ། །ཞེས་གསུངས་པའི་
ཕྱིར། མཚམས་པོ་ཆེ་བཅད་པའི་འཇིག་རྒྱུ་དེ་ལ་ལྔ་ཡོད་དེ། མཚམས་གཞན་
བྱུང་བ་དང་། ལས་ཀྱིས་ཞིག་པ་དང་། དགེ་སློང་དང་བྲལ་བ་དང༌། རེ་བ་
མེད་པ་དང་། མཚན་མ་ཞིག་པ་རྣམས་སུ་ཡོད་པའི་ཕྱིར། གསོ་སྦྱོང་འབའ་
ཞིག་ཏུ་མ་ཟད་འདུལ་བ་དང་ལྡན་པའི་ལས་ཐམས་ཅད་ཀྱི་ཆེད་དུ་དགེ་་་་་་་
འདུན་གྱིས་གསོལ་གཉིས་ཀྱི་ལས་ཀྱིས་མཚམས་བུ་ཆུང་ངུ་བཅད་ཅིང་དཀྱིལ་་
འཁོར་བར་བློ་མཐུན་བྱ་བ་གནང་སྟེ། ཧ་( ༦ན）ཅང་འདུས་པ་ཐལ་ཆེས་པས་
བྱ་བ་ཉམས་པར་འགྱུར་བ་སྤོང་བའི་ཆེད་ཡིན་པའི་ཕྱིར་ཏེ། ཐམས་ཅད་ཀྱི་
ཆེད་དུ་དཀྱིལ་འཁོར་བར་བློ་མཐུན་པར་བྱའོ། །ཞེས་གསུངས་པའི་ཕྱིར། ཚད་
ཇི་ཙམ་དུ་མཚམས་བུ་ཆུང་ངུ་གཅོད་པ་བཞག་ཏུ་ཡོད་དེ། ཆུང་ཚད་དགེ་སློང་
བཞི་བཅུའི་གདིང་བ་ཤོང་བ་ནས་ཆེ་ཚད་སྐད་ཐ་མལ་པས་ཐོས་པའམ་རྒྱ་་་་
གྲགས་གཅིག་ཚུན་ཆད་གཅོད་པར་བྱ་བ་ཡིན་པའི་ཕྱིར་ཏེ། ཞུ་བ་ལས། དཀྱིལ་
འཁོར་གང་དུ་གྲངས་བཞི་བཅུ་ཤོང་བའོ། །ཞེས་པ་དང༌། བུ་ཊིཀ་ལས།
རྒྱང་གྲགས་སོགས་ནས་ཚུན་ཆད་གདིང་བ་བཞི་བཅུ་ཤོང་བ་ཡིན་ལ། ཞེས་
གསུངས་པའི་ཕྱིར། དེ་ཡང་མཚམས་པོ་ཆེ་བཅད་པ་དེ་མ་གྲོལ་བ་མཚམས་སུ་
ཆུང་ངུ་གཅད་པ་མི་འཆགས་ཏེ། སྔ་མ་བག་ཡངས་སུ་མ་བྱས་པར་གཅད་པ་
གཞན་མི་འཆགས་སོ། །ཞེས་གསུངས་པའི་ཕྱིར། འོ་ན། མཚམས་བུ་ཆུང་ངུ་
དང་དཀྱིལ་འཁོར་བ་གཅིག་གམ་ཐ་དད། དང་པོ་ལྟར་ན་ཀརྨ་ཤ་ཏམ་ལས།
དཀྱིལ་འཁོར་བ་དང་མཚམས་པོ་ཆེ་དང་། མཚམས་བུ་ཆུང་ངུ་གཅད། ཞེས་
དང་། རྒྱ་ཆེར་འགྲེལ་པ་ལས། མཚམས་པོ་ཆེ་དང་མཚམས་བུ་ཆུང་དང༌།
དཀྱིལ་འཁོར་བའི་མཚམས་ཞེས་དང༌། བསྡུས་པ་ལས་ཀྱང་མཚམས་བུ་ཆུང་
:33) •



པཎ་ཆེན་བདེ་ལེགས་ཉི་མས་མཛད།
བཅད་པར་བྱ། ཡང་ན་དཀྱིལ་འཁོར་པ་གཅད་པར་བྱ། ཞེས་ཐ་དད་དུ་བཤད་
པ་དང་འགལ་ལ། གཉིས་པ་ལྟར་ན། དཀྱིལ་འཁོར་པ་བཅད་པའི་སྐབས་ཀྱི་
ལུང་གཞི་ལས། མཚམས་བུ་ཆུང་བཅད་ཅིང་དཀྱིལ་འཁོར་བློ་མཐུན་པར་བྱའོ།།
ཞེས་པ་དང་། གཞི་འགྲེལ་ལས་མཚམས་བུ་ཆུང་ཞེས་བྱ་བ་ནི་དཀྱིལ་འཁོར་པ་
སྟེ། ཞེས་མཚམས་བུ་ཆུང་དང་དཀྱིལ་འཁོར་པ་གཉིས་གཅིག་ཏུ་གསུངས་པ་
དང་འགལ་ལོ། །ཞེ་ན། སྐྱོན་མེད། ཁྱབ་ཆེ་ཆུང་ཐ་དད་དུ་བཤད་པ་ཙམ་ཡིན་
པའི་ཕྱིར། ཞུ་བར། མཚམས་པོ་ཆེ་ཆོད་ཅིག་ཅེས་གསུངས་པ་ན། ཚད་ཇི་ཙམ་
ཨུ་པ་ལི། དཔག་ཚད་ཕྱེད་དང་གསུམ་མོ། །དེ་ཚུན་ཆད་ནི་ཐམས་ཅད་ཆུང་བ་
སྟེ། །དཀྱིལ་འཁོར་གང་དུ་གྲངས་བཞི་བཅུ་ཤོང་བའོ། །ཞེས་( ༦བ）གསུངས་
པའི་ཕྱིར། དེས་ན་དཔག་ཚད་ཕྱེད་དང་གསུམ་པས་ནི་ཆུ་ང་ཞིང་དཀྱིལ་
འཁོར་བའི་ཚད་ལས་ཆེ་བ་ནི་མཚམས་བུ་ཆུང་ཡིན་ལ། དཀྱིལ་འཁོར་པ་མ་
ཡིན་ནོ། །གདིང་བ་བཞི་བཅུ་ཤོང་བའི་མཚམས་བཅད་པ་ནི་མཚམས་བུ་ཆུང་
ཡང་ཡིན་ནོ། །དེས་ན་དཀྱིལ་འཁོར་པ་ཡིན་ན་མཚམས་བུ་ཆུང་ཡིན་པས་ཁྱབ་
ཀྱང་། མཚམས་བུ་ཆུང་ཡིན་ན་དཀྱིལ་འཁོར་པ་ཡིན་པས་མ་ཁྱབ་བོ། །གསུམ་
པ་ནི། དགོན་པ་ལ་ནི་དབུས་ནས་ཕྱོགས་ཕྱོགས་སུ་རྒྱང་གྲགས་ཀྱི་མཐའ་ཚུན་
ཚད་མཚམས་ཡིན་ནོ། །གཉིས་པ་ལ། སྤྱིར་བཏང་ལ། གསོ་སྦྱོང་བཅུ་བཞི་པ་
དང་བཅོ་ལྔ་པ་གཉིས་ཚེས་ཞག་ལ་ལྟོས་པའི་ཚེས་བཅོ་ལྔ་ལ་བྱ་བ་ཡིན་ཏེ།
གསོ་སྦྱོང་བྱའོ། །ཟླ་བ་ཕྱེད་ཕྱེད་ཀྱི་ཚེས་བཅོ་ལྔ་ལའོ། །ཞེས་གསུངས་པའི་ཕྱིར།
ཁོ་ན་རེ། གསོ་སྦྱོང་བཅུ་བཞི་པ་མེད་པར་ཐལ། གསོ་སྦྱོང་ཐམས་ཅད་ཚེས་
ཞག་ལ་ལྟོས་ནས་བཅོ་ལྔ་བར་འཇོག་པའི་ཕྱིར། ཞེས་ཟེར་ན། མ་ཁྱབ་སྟེ། གསོ་
སྦྱོང་བཅུ་བཞི་པ་ཞེས་པ་གསོ་སྦྱོང་སྔ་མ་བྱས་པའི་ཉིན་ཞག་ལ་ལྟོས་པའི་བཅུ་
བཞི་པ་ཡིན་པས་དེ་ལ་བཅུ་བཞི་པ་ཞེས་བརྗོད་པའི་ཕྱིར། རྒྱ་ཆེར་འགྲེལ་པ་
ལས། གསོ་སྦྱོང་བཅུ་བཞི་པ་བྱས་པའི་ཉི་མ་དེ་ནི་ཚེས་བཅོ་ལྔ་པ་ཡིན་ནོ། །
，34) •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྨད།
ཞེས་པ་དང༌། བམ་པོ་ལྔ་པར། ཚེས་གྲངས་ཀྱི་ཡང་དག་པ་ལ་ལྟོས་ནས་ནི་
ཐམས་ཅད་བཅོ་ལྔ་པ་ཡིན་ནོ། །ཞེས་གསུངས་པའི་ཕྱིར། དམིགས་ཀྱིས་བསལ་
ན་ཚེས་བཅོ་ལྔ་ལ་དགག་དགོས་ཀྱི་དབང་གིས་གསོ་སྦྱོང་མ་གྲུབ་ན་ཚེས་བཅུ་་
དྲུག་གི་ཉི་མ་མ་ཤར་གོང་དུ་གསོ་སྦྱོང་བྱས་པས་ཆོག་སྟེ། ལས་ལ་ནི་འདས་ན་
ཉི་མ་མ་ཤར་བའོ། །ཞེས་གསུངས་པའི་ཕྱིར། གནོད་པ་བཟློག་པ། དབྱེ་བ་
འདུམ་པ། བཀྲ་ཤིས་ཀྱི་གསོ་སྦྱོང་སོགས་ལ་དུས་ངེས་པ་མེད་དེ། ནམ་དགག་
དགོས་ཉ་བ་ན་བྱ་བ་ཡིན་པའི་ཕྱིར། གསུམ་པ་ཡོད་དེ། རབ་བྱུང་སྡེ་ལྔ་ཀས་
གསོ་སྦྱོང་བྱ་བ་ཡིན་པའི་ཕྱིར། རབ་བྱུང་སྡེ་ལྔ་ཀས་དགག་དབྱེ་བྱ་དགོས་པ་
གང་ཞིག །དགག་དབྱེ་བྱས་པ་དེ་ཉིད་ཀྱིས་གསོ་སྦྱོང་བྱ་བ་ཡིན་པའི་ཕྱིར་ཏེ།
སུམ་བརྒྱ་པ་ལས། གལ་ཏེ་མངོན་སུམ་གསུངས་པ་( ༧ན）མེད་གྱུར་ཀྱང་། །
དགག་དབྱེ་གསུངས་ཕྱིར་འདིར་ནི་གསོ་སྦྱོང་ཡོད། །ཅེས་གསུངས་པའི་ཕྱིར།
དགེ་ཚུལ་ཕ་མས་གསོ་སྦྱོང་བྱ་དགོས་ཏེ། དེ་གཉིས་ཀྱི་གསོ་སྦྱོང་གི་དུས་སུ་
གསོ་སྦྱོང་མ་བྱས་པ་ལ་ཕྱོགས་མཐུན་གྱི་ཉེས་པ་འབྱུང་བའི་ཕྱིར། བྱེ་བྲག་
བཤད་མཛོད་ལས། དབྱར་གནས་གཅིག་ཏུ་གནས་པ་དང་། །གསོ་སྦྱོང་དགག་
དབྱེ་བཅས་པ་དང་། །དེ་ལས་སོགས་དང་དེ་ཡི་ནི། །བླང་བའི་ཕྱོགས་དང་
མཐུན་པ་ཡིན། །ཞེས་གསུངས་པའི་ཕྱིར། དགག་དབྱེའི་ཉིན་དགག་དབྱེ་ལས་
ལོགས་སུ་གསོ་སྦྱོང་མི་བྱ་སྟེ། དགག་དབྱེ་བྱས་ན་འདི་མ་གྲུབ་པ་ཉིད་མ་ཡིན་
ནོ། །ཞེས་པ་དང་། དགག་དབྱེ་བྱས་ནས་ཡང་གསོ་སྦྱོང་མི་བྱའོ། །ཞེས་པ་དང་།
མེ་ཏོག་ཕྲེང་རྒྱུད་ལས། སྡིག་པ་དམན་གྱི་གསོ་སྦྱོང་ནི། །དགག་དབྱེ་བྱས་ནས་
ཡང་མི་བྱ། །གསོ་སྦྱོང་དག་པར་བྱས་པའི་ཕྱིར། །དགག་དབྱེ་ཡང་ནི་དེ་ཉིད་
ཡིན། །ཞེས་པ་དང་། བུ་ཊིཀ་ལས། ཉིན་གཅིག་ལ་དེ་གཉིས་ཀ་བྱས་ན་ཉེས་
བྱས་སོ། །ཞེས་གསུངས་པའི་ཕྱིར། དེ་ཡང་མཚམས་ནང་དེ་ན་ཡོད་པའི་དགེ་
འདུན་ཐམས་ཅད་གསོ་སྦྱོང་ལ་འདུ་དགོས་ཏེ། མཚམས་བཅད་པའི་དགོས་པ་
: 341 .



པཎ་ཆེན་བདེ་ལེགས་ཉི་མས་མཛད།
ནི་དགེ་འདུན་ལས་ལ་མི་འདུ་བ་དགག་པའི་ཆེད་དུ་བཅད་པ་ཡིན་པའི་ཕྱིར།
འོ་ན། མཚམས་ནང་དེ་ན་གནས་པའི་དགེ་འདུན་ཐམས་ཅད་ལས་ལ་ལུས་
ཀྱིས་དངོས་སུ་འདུས་པ་དགོས་སམ་ཞེ་ན་མི་དགོས་ཏེ། ལས་དེ་ལ་འདུན་པ་
ཕུལ་བས་ལས་དེ་ལ་བློ་མཐུན་པ་འགྲུབ་པའི་ཕྱིར་ཏེ། འདུན་པ་འབུལ་བས་
ལས་དེ་དང་མཐུན་པ་འགྲུབ་བོ། །ཞེས་གསུངས་པའི་ཕྱིར། མཚན ས་བུ་ཆེ་ཆུང་
གཅོད་པ་ལ་འདུན་པ་ཕུལ་བས་འདུན་པ་མི་འགྲུབ་སྟེ། མཚམས་གཅོད་པ་ནི་
ལས་ལ་མི་འདུ་བ་དགག་པའི་ཕྱིར་དུ་ཡིན་པས་དེ་ལུས་ཀྱིས་དངོས་སུ་མི་འདུ་
བ་མི་རིགས་པའི་ཕྱིར། ཡུལ་གང་ལ་ཕུལ་བ་ཡོད་དེ། ལས་ལ་འངུས་པའི་དགེ་
འདུན་ལ་ཕུལ་བར་བྱ་བ་ཡིན་པའི་ཕྱིར། གང་གིས་ཕུལ་བར་བྱ་བ་ཡོད་དེ།
དགེ་སློང་ལས་ཀྱི་ཁ་སྐོང་དུ་འོས་པ། མཚམས་ནང་དེར་ཡོད་པ། ན་བ་སོགས་
ཀྱི་དགག་དགོས་དང་ལྡན་པ། སྨྱོས་པའི་གནང་བ་མ་ཐོབ་ཅིང་། རྒྱུ་ཚོགས་སུ་
མ་ལོངས་པ་གཅིག་གིས་ཕུལ་བར་བྱ་བ་ཡིན་པའི་ཕྱིར། དུས་ནམ་གྱི་ཚེ་འབུལ་
བར་བྱ་བ་ཡོད་དེ། ( ༧བ)གསོ་སྦྱོང་ལ་ཚེ་དང་ལྡན་པ་དག་མ་ལྷགས་པ་རྣམས་
ལ་འདུན་པ་དང་ཡོངས་སུ་དག་པ་དྲིས་ཤིག་དང༌། དྲིས་ནས་ཀྱང་བརྗོད་པར་
བྱའོ། །ཞེས་པའི་དུས་སུ་དང་། ལས་གཞན་རྣམས་ལ་ལས་ཀྱི་སྔ་རོལ་དུ་ལེན་
པར་བྱ་བ་ཡོད་པའི་ཕྱིར། འདུན་པ་ལེན་པ་པོ་ཡང་ཡོད་དེ། དགེ་སློང་ཆོས་
བདུན་ལྡན་དགེ་འདུན་གྱིས་འདུན་པ་ལེན་པར་བསྐོས་པ། བླངས་ནས་ཕུལ་
བའི་ཆོ་ག་ལ་མཁས་པས་བླང་བར་བྱ་བ་ཡིན་པའི་ཕྱིར། ཆོ་ག་ཇི་ལྟ་བུས་ལེན་
པ་ཡོད་དེ། ལེན་པ་དེའི་ཐད་དུ་སོང་ནས་དགེ་འདུན་འདི་དང་འདིས་འཕྲིན་
མཛད་པ་ལ་འདུན་པ་འབུལ་ལ། ཞེས་བརྗོད་ཅིང་། འབུལ་བ་པོས་སྔགས་ཚིག་
ལན་གསུམ་བརྗོད་པའམ་དེ་མ་ནུས་ན། འདུན་པ་འབུལ་ལོ་ཞེས་པའམ། དེ་
ཙམ་ཡང་མི་ནུས་ན་ལུས་ཀྱིས་བརྡ་བྱས་ནས་འབུལ་བར་བྱ་བ་ཡིན་པའི་ཕྱིར།
ཕུལ་བ་ལ་དགོས་པ་ཡོད་དེ། ལས་ལ་མི་འདུ་བའི་མི་མཐུན་པ་དགག་པར་བྱ་
， 3:42 ，



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྨད།
བའི་ཆེད་ཡིན་པའི་ཕྱིར། འདུན་པ་བླང་ཡུལ་ལ་དགེ་སློང་རང་བཞིན་དུ་
གནས་པ་ངེས་པར་མི་དགོས་ཏེ། བསླབ་བྱིན་དགེ་སློང་ལ་ཡང་འདུན་པ་བླང་
དུ་རུང་བའི་ཕྱིར། བསླབ་པ་བྱིན་པ་ལས་དེ་བླང་དུ་རུང་ངོ༌། །ཞེས་གསུངས་
པའི་ཕྱིར། འདུན་པ་ཕུལ་བས་མཐུན་པ་འགྲུབ་པར་མ་ཟད། ཡོངས་སུ་དག་པ་
ཕུལ་བས་ཀྱང་མཐུན་པ་འགྲུབ་སྟེ། ཡོངས་སུ་དག་པ་ཕུལ་བ་དང་ཡང་གཅིག་
པ་ཉིད་དོ། །ཞེས་གསུངས་པའི་ཕྱིར། གང་དང་མཐུན་པ་འགྲུབ་པ་ཡོད་དེ།
ཡོངས་སུ་དག་པའི་དགེ་འདུན་དང་མཐུན་པ་འགྲུབ་པའི་ཕྱིར། དངོས་པོ་
གང་ལ་ཡོངས་དག་འབུལ་བ་བཞག་ཏུ་ཡོད་དེ། གསོ་སྦྱོང་དང་དགག་དབྱེ་
གཉིས་ལ་འབུལ་བར་བྱ་བ་ཡིན་པའི་ཕྱིར། འབུལ་བ་པོ་དང་ལེན་པ་པོ་དང་
ཇི་ལྟར་འབུལ་བ་སོགས་བཞག་ཏུ་ཡོད་དེ། སྔར་བཞིན་ཡིན་པའི་ཕྱིར། དགོས་
པ་ཡོད་དེ། གསོ་སྦྱོང་དགག་དབྱེ་ཆགས་པའི་དགོས་པ་ཡོད་པའི་ཕྱིར། བཞི་པ་
ལ་སྦྱོར་བའི་ཆོ་ག་དང་། དངོས་གཞིའི་ཆོ་ག་དང་། མཇུག་གི་ཆོ་ག་སྟེ་གསུམ་
ལས། དང་པོ་ཡོད་དེ། ཆགས་ཆགས་གདབ་པ་དང༌། ཕྱག་དར་སོགས་གཙུག་
ལག་ཁང་གི་སྟན་ཐབས་མི་ཉམས་པར་བྱ་བ་དང༌། གནས་མལ་དང་དཀར་
གཏོར་ཆ་བཞི་བཤམས་པ། ལས་ལ་འདུ་བའི་སྔ་རོལ་དུ་ཐམས་ཅད་ཀྱིས་རང་
རྒྱུད་ལ་བརྟགས་ཏེ་ལྟུང་བ་ཕྱིར་བཅོས་པ་སོགས་བྱ་བ། བསྡུ་( ༨ན）བའི་ཕྱིར་
དུ་གཎྜི་བརྡུང་བ། ནང་དུ་ཚོགས་ནས་དགེ་སློང་གང་ཡང་རུང་བས་མདོ་
བསྐུལ་བ། དགེ་འདུན་གྱིས་མདོ་འདོན་པ། གཏོར་མ་ཆ་བཞི་བྱིན་གྱིས་
བརླབས་ཏེ། དང་པོ་དཀོན་མཆོག །གཉིས་པ་ཆོས་སྐྱོང་། གསུམ་པ་གཞི་བདག།
བཞི་པ་རིགས་དྲུག་ལ་བསྔོ་བ། གནས་བརྟན་གྱིས་ཆོས་གྲགས་ཀྱི་མདོ་འདོན་
པ། ཐམས་ཅད་ཀྱིས་ལྟུང་བ་སྤྱི་བཤགས་བྱ་བ་རྣམས་སུ་ཡོད་པའི་ཕྱིར། བསྡུ་
བའི་ཕྱིར་གཎྜི་བརྡུང་ན། གཎྜི་དེ་ཇི་ལྟ་བུ་ཞེ་ན། འདི་ལ་གཎྜིའི་རྒྱུ་ཚད།
དབྱིབས། བཞག་པའི་གནས། བརྡུང་བའི་གནས། རབ་གནས་ཇི་ལྟར་བྱ་
• 3.13 •



པཎ་ཆེན་བདེ་ལེགས་ཉི་མས་མཛད།
བ། ཚུལ་ཇི་ལྟར་དུ་བརྡུང་བ། ཚུལ་དང་མི་མཐུན་པར་བརྡུངས་པའི་ཉེས་
དམིགས། ཚུལ་དང་མཐུན་པར་བརྡུངས་པའི་ཕན་ཡོན་དང་དགུ་ལས། དང་
པོ་ཡོད་དེ། གཎྜིའི་མདོ་ལས། སྦྱོར་བར་འོས་པའི་ཤིང་རྣམས་ནི། །རབ་ཏུ་
འབད་དེ་བརྟག་པར་བྱ། །ཙན་དན་བིལ་བ་པ་ལ་ཤ །ཨ་ཤཱ་ཐ་དང་ཙན་དན་
དམར། །རྒྱ་སྟར་ཏ་ལ་ཀེང་ཤུ་ཀ །ཤིང་ཤ་བ་དང་ཏ་མ་ལ། །ཨ་མྲ་སྟར་བུ་སྐྱུ་རུ་
ར། །ཏིན་ཏི་པ་ར་ཨ་ཤཱ་ཀི །འདི་དག་ཐམས་ཅད་མེད་ན་ཡང་། །འོ་སེ་ལས་ནི་
འབད་དེ་བྱ། །ཞེས་གསུངས་པ་ལྟར་བྱ་བ་ཡིན་པའི་ཕྱིར། འོ་སེ་ནི་སེང་ལྡེང་ལ་
སྔོན་གྱི་འདུལ་བ་འཛིན་པ་རྣམས་ཀྱིས་བཤད། གཉིས་པ་ཚད་ནི། དགེ་འདུན་
བསྡུ་བའི་གཎྜི་ནི། ཆེ་ཚད་སོར་བརྒྱ་རྩ་བརྒྱད་དང༌། ཆུང་ཚད་སོར་གྱ་བཞི་པ།
དེའི་བར་འབྲིང་ཚད་ཡིན་ཏེ། དེ་ཉིད་ལས། ཚད་ནི་མཆུ་རུ་སོར་ཚད་ཀྱི། །
བརྒྱད་ཅུ་རྩ་བཞི་ཉིད་བྱ་ཞིང་། །ཞེས་གསུངས་པའི་ཕྱིར། དེ་ཡང་དཔངས་སུ་
སོར་གཉིས་ཞེང་དུ་སོར་དྲུག་བྱ་སྟེ། དེ་ཉིད་ལས་ཞེང་དུ་སོར་དྲུག་བྱ་བ་སྟེ།
དཔངས་སུ་ཡང་ནི་གཉིས་བྱའོ། །སོར་མོའི་ཚིགས་ཀྱི་ཚད་དག་གིས། །ཟུར་
བཞིར་ཚད་ནི་གཉིས་པ་ཡིན། །ཞེས་གསུངས་པའི་ཕྱིར། གསུམ་པ་ཡོད་དེ།
ངོས་ལེགས་པར་མཉམ་པ་ཤིན་ཏུ་གསལ་བ། རྩེ་མོ་གཉིས་སྦལ་བའི་མགོའི་
དབྱིབས་སུ་བྱ་སྟེ། དེ་ཉིད་ལས། ལེགས་མཉམ་ཉིད་དང་ཤིན་ཏུ་གསལ། །རྩེ་
གཉིས་སྦལ་པའི་མགོ་བོ་བཞིན། །ཞེས་གསུངས་པའི་ཕྱིར། གཉྫིའི་གཡོག་ཏུ་
གྲགས་པ་གཎྜི་བརྡུང་བའི་ཤིང་དེའི་རྒྱུ་ཚད་དབྱིབས་རྣམས་ཀྱང་ཡོད་དེ།
གཎྜི་གང་ལས་བྱས་པའི་ཤིང་དེ་ཉིད་ལས་བྱས་པ་ཚད་སྲིད་ ༨བ） དུ་སོར་བཅུ་
གཉིས་པ། དབྱིབས་ཟླུམ་པ་འཆང་ཟུངས་ཀྱང་ཚད་དེ་དང་ལྡན་པ། རྩེ་མོ་ནེའུ་
ལེའི་མགོའི་དབྱིབས་སུ་བྱ་བ་ཡིན་པའི་ཕྱིར་ཏེ། དེ་ཉིད་ལས། དེ་ནས་རྡུང་
བར་བྱེད་པ་ཡང་། །ཤིང་དེ་ཉིད་ལས་བཅད་དེ་བྱ། །སོར་བཅུ་གཉིས་ཀྱི་ཚད་
དག་ལ། །ཟླུམ་ཞིང་རྩེ་གཉིས་ནེའུ་ལེའི་མགོ །འཆང་ཟུངས་ཚད་ཀྱང་དེ་བཞིན་
： 344 •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྨད།
ནོ། །ཞེས་གསུངས་པའི་ཕྱིར། སྤོང་བ་པའི་གཎྜི་སོར་བཅུ་གཉིས་པ་དང་། སོར་
ཉི་ཤུ་རྩ་བཞི་པ་ཡང་བཤད་དོ། །བཞི་པ་ཡོད་དེ། གཙུག་ལག་ཁང་གི་སྒོ་ཁང་
གི་སྟེང་ངམ་ཡང་ན་གཙུག་ལག་ཁང་དབུས་མའི་སྟེང་དུ་གཞག་པར་བྱ་སྟེ། དེ་
ཉིད་ལས། གང་ཕྱིར་དེ་བརྡུང་བཞག་དགོས་པས། །འོག་ཏུ་ཡང་ནས་ཁྲི་བྱས་
ལ། །གཙུག་ལག་ཁང་གི་སྒོ་སྟེང་ངམ། །ཡང་ན་དབུས་མའི་སྟེང་དུ་གཞག །
ཅེས་གསུངས་པའི་ཕྱིར། ལྔ་པ་ཡོད་དེ། གཙུག་ལག་ཁང་གི་སྟེང་ངམ་ཀུན་གྱིས་
ཐོས་ས་གཅིག་ནས་བརྡུང་བར་བྱ་བ་ཡིན་པའི་ཕྱིར། དྲུག་པ་ཡོད་དེ། གཎྜི་
ཡུམ་ཆེན་མོར་བསྐྱེད་པ་སོགས་ཀྱི་སྒོ་ནས་བརྡུང་བར་བྱ་བ་ཡིན་པའི་ཕྱིར་ཏེ།
དེ་ཉིད་ལས། དེ་ཡི་རབ་གནས་བྱ་བ་ནི། །ཤིན་ཏུ་བརྟན་པ་ཆོས་ཀྱི་སྐུ། །ཞེས་
པ་དང༌། གླེང་གཞིར། དེའི་ཚེ་ཡུམ་ཆེན་མོ་ཤེས་རབ་ཀྱི་ཕ་རོལ་ཏུ་ཕྱིན་པ་
གཎྜིའི་རྣམ་པར་བཞུགས། ཞེས་གསུངས་པའི་ཕྱིར། བདུན་པ་ལ། བསམ་པ་ཇི་
ལྟ་བུས་བརྡུང་བ། སྦྱོར་བ་དང་། གང་ཟག་གང་གིས། དུས་ནམ་གྱི་ཚེ་བརྡུང་
བའོ། །དང་པོ་ནི། གཎྜི་ཡུམ་ཆེན་མོར་མོས་པ་དང་། གཎྜི་བརྡུངས་པའི་སྒྲས་
ཆོས་ཀྱི་འཁོར་ལོ་བསྐོར་བར་བསྐུལ་བ་དང་། གཉྫི་སྒྲ་དེ་ཟབ་པ་དང་། རྒྱ་ཆེ་
བའི་ཆོས་ཀྱི་སྒྲར་མོས་པ་དང་། བསྟན་པ་དང་སེམས་ཅན་ལ་ཕན་པའི་བསམ་
པས་བརྡུང་བར་བྱའོ། །གཉིས་པ་ནི། དང་པོར་དཀོན་མཆོག་ལ་ཕྱག་ལེན་
གསུམ་བྱ། དེ་ནས་སྤྱིར་བཏང་ལ་ཤངས་ཚ་ལན་གསུམ་བྱས་ཏེ། དགེ་འདུན་
ཆོས་དང་ཟས་ཀྱི་ལོངས་སྤྱོད་ལ་བསྡུ་བའི་ཕྱིར་ཡིན་ན། རྒྱུད་གསུམ་དང་ཏོག་
གསུམ་བྱས་ཏེ་བརྡུང་བ་སོགས་བྱ་སྟེ། གཎྜིའི་མདོ་ལས། དེར་འགྲོ་དཀོན་
མཆོག་གསུམ་ལ་ནི། །ཕྱག་འཚལ་ནས་ནི་བརྡུང་བྱ་སྟེ། །ཤངས་ཚ་ལན་གསུམ་
བྱས་ནས་ནི། །སངས་རྒྱས་ཡུམ་ནི་བརྡུང་བར་བྱ། །ཞེས་གསུངས་པའི་ཕྱིར། དེ་
ཡང་དགེ་འདུན་( ༩ན） བསྡུ་བའི་ཕྱིར་བརྡུང་ཚུལ་ནི་ཡོད་དེ། དགེ་འདུན་བསྡུ་
བ་ལ། དང་པོ་གཅིག་ནས་བཅོ་བརྒྱད་ཀྱི་བར་ཇེ་ཆེར་བཏང་། དེ་ནས་བཅུ་
• 345.



པཎ་ཆེན་བདེ་ལེགས་ཉི་མས་མཛད།
བདུན་གྱི་བར་ཇེ་ཆུང་དུ་བཏང་བས་སོ་ལྔ་ལ་རྒྱུད་གཅིག །དེ་བཞིན་དུ་རྒྱུད་
ཕྱི་མ་གཉིས་ལའང་བརྡུང་ཚུལ་དེ་ལྟར་ཟླ་བ་ཉ་གང་བ་ལྟར་བྱས་ཏེ། བརྒྱ་རྩ་
ལྔ་དེའི་སྟེང་དུ་ཏོག་སྒྲ་ཆེན་པོ་གསུམ་བཅས་ཏེ་བརྒྱ་རྩ་བརྒྱད་བརྡུང་བ་དང་།
ཟས་དང་དགེ་འདུན་ལས་ལ་བསྡུ་བའི་ཕྱིར་དུ་རྒྱུད་གཅིག་ཏོག་སྒྲ་གསུམ། རོ་
འདོན་པའི་ཚེ་མཇུག་ཏུ་ཏོག་སྒྲ་མེད་པའི་རྒྱུད་གཅིག་པའི་གཎྜི་བྱེ་བོ་སྟེ་ཞེས་་
པ་བརྡུང་བ་དང་། སེར་བའི་གནོད་པ་སོགས་བཟློག་པའི་ཕྱིར་དུ་་ནི། ཇི་ཙམ་
ཆོག་པར་བརྡུང་བར་བྱ་སྟེ། གཞུང་དུ། དགེ་འདུན་བསྡུ་བའི་ཕྱིར་ནི་རྒྱུད་
གསུམ་དང་དེ་སྙེད་ཀྱི་ཏོག་དག་གོ །ལས་བྱ་བའི་དོན་དུ་ནི་རྒྱུད་གཅིག་དང་
ཏོག་གསུམ་མོ། །ཞེས་པ་དང་། ཤིང་ལ་ཕྲག་པ་དབྱུང་བའི་དོན་དུ་་ནི་བྱ་བའོ། །
ཞེས་དང་། གནོད་པ་བྱུང་བ་ལ་ནི་ཇི་ཙམ་གྱིས་ཆོག་པའོ། །ཞེས་གསུངས་པའི་
ཕྱིར། གསུམ་པ་ལ། དགེ་སློང་རྣམ་དག་དང་། དགེ་ཚུལ་རྣམ་དག་དང་། གསོ་
སྦྱོང་སྟེ་བསྙེན་གནས་ལ་གནས་པའི་ཚེ་དགེ་བསྙེན་རྣམས་ཀྱིས་ཀྱང་བརྡུང་་་་
བར་བྱ་སྟེ། གཎྜིའི་མདོ་ལས། དགེ་སློང་རྣམས་དང་དགེ་ཚུལ་གྱིས། །དུས་
རྣམས་ཀུན་ཏུ་བརྡུང་བྱ་ཞིང་། །གསོ་སྦྱོང་ལ་ནི་གནས་པའི་ཚེ། །དགེ་བསྙེན་
གྱིས་ཀྱང་བརྡུང་བར་བྱ། །ཞེས་གསུངས་པའི་ཕྱིར། དེ་ཡང་མཚོན་པ་ཙམ་ཡིན་
གྱི། གཞན་དུ་མ་ངེས་ཏེ། འདུལ་བའི་སྡེ་སྣོད་ཚད་ལྡན་འགའ་ཞིག་ཏུ། ཆད་
ལས་ལ་གནས་པའི་བསླབ་བྱིན་དགེ་སློང་གིས་ཀྱང་བརྡུང་བར་གསུངས་པའི་་
ཕྱིར། བཞི་པ་ནི། སྤྱིར་བཏང་ཉིན་རེ་ལ་ལན་གསུམ་རེ་བརྡུང་ཞིང་། དམིགས་
བསལ་སྐབས་སུ་ནམ་བབ་ལ་བརྡུང་བར་བྱ་སྟེ། དེ་ཉིད་ལས། ཟན་ཟ་ཉི་མ་
ཤར་ནུབ་ཚེ། །དུས་གསུམ་ལ་ནི་ལན་གསུམ་ཏེ། །ཞེས་གསུངས་པའི་ཕྱིར།
བརྒྱུད་པ་ནི། རྒྱུ་མི་རུང་བའི་ཤིང་ལས་བྱས་པ་དང་། ཚུལ་དང་མི་མཐུན་པར་
བརྡུང་བ་ལ་ཉེས་པ་དུ་མ་འབྱུང་སྟེ། དེ་ལ་བརྟེན་ནས་ཡུལ་འཁོར་དུ་ཕ་རོལ་
གྱི་ཉེར་འཚེ་འབྱུང་བ་དང་། གཙུག་ལག་ཁང་དུ་དགེ་འདུན་རྣམས་ཐུགས་མི་
，346 .



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྨད།
མཐུན་པ་དང་། ཉེས་ལྟུང་སོགས་འབྱུང་བའི་ཕྱིར། དེ་ཉིད་ལས། ཚད་ངན་
ཤིང་ངན་ལས་བྱས་( ༩ བ)དང༌། །བརྡུངས་ན་སྒྲ་ནི་མི་འབྱུང་བའི། །སངས་
རྒྱས་ཡུམ་འདི་བརྡུངས་ན་ནི། །ཡུལ་འཁོར་འཚེ་བ་ངེས་པར་འབྱུང་། །གཙུག་
ལག་ཁང་དུ་དགེ་འདུན་རྣམས། །དེ་བཞིན་བློ་ནི་མི་མཐུན་དང༌། །ཉེས་ལྟུང་
དག་གི་འབྱུང་འགྱུར་ཞིང་། །རྣམ་པ་དུ་མར་རྩོད་པར་འགྱུར། །མུ་སྟེགས་ཅན་
གྱིས་དབང་སྒྱུར་ཞིང༌། །བདུད་ཀྱང་འབྱུང་བར་འགྱུར་བ་ཡིན། །གདུག་པའི་
ཀླུ་ནི་དུ་མ་ཡིས། །འབྲུ་རྣམས་ཀྱང་ནི་ཉམས་པར་བྱེད། །ཅེས་གསུངས་པའི་
ཕྱིར། དགུ་པ་ནི། གཎྜི་ཚུལ་དང་མཐུན་པར་བརྡུངས་པ་ལ་ཕན་ཡོན་དུ་མ་
ཡོད་དེ། ཡུལ་འཁོར་དུ་དཔལ་དང་གྲགས་པ་འབྱུང་བ། བསམ་པའི་དོན་
འགྲུབ་པ། ཆོས་དང་ཟང་ཟིང་གི་ལོངས་སྤྱོད་འཕེལ་བ་སོགས་ཀྱི་ཕན་ཡོན་
འབྱུང་བའི་ཕྱིར་ཏེ། དེ་ཉིད་ལས། རྒྱལ་པོ་གང་ཚེ་ཡུལ་འཁོར་དུ། །གཎྜི་དེ་ནི་
གྲགས་གྱུར་པ། །དེར་ནི་དཔལ་དང་གྲགས་པ་དང༌། །འདོད་པ་དང་ནི་ལོ་
ལེགས་འགྱུར། །ཞེས་གསུངས་པའི་ཕྱིར། གཉིས་པ་དངོས་གཞི་ལ། བསྙེན་པར་
མ་རྫོགས་པའི་རབ་བྱུང་གིས་གསོ་སྦྱོང་བྱེད་ཚུལ་དང་བསྙེན་པར་རྫོགས་པའི་
དགེ་སློང་གིས་གསོ་སྦྱོང་ཇི་ལྟར་བྱ་བའི་ཚུལ་ལོ། །དང་པོ་ཡོད་དེ། དགེ་འདུན་
ཆོས་བདུན་ལྡན་གཅིག་གི་མདུན་དུ་སྔགས་ཚིག་ལན་གསུམ་བཟླས་པའི་སྒོ་་་་
ནས་བྱ་བ་ཡིན་པའི་ཕྱིར། གཉིས་པ་ཡོད་དེ། སོ་སོར་ཐར་པའི་མདོ་འདོན་
པའི་སྒོ་ནས་བྱ་བ་ཡིན་པའི་ཕྱིར་ཏེ། སོ་སོར་ཐར་པའི་མདོ་འདོན་པས་སོ། །
ཞེས་གསུངས་པའི་ཕྱིར། འོ་ན། སོ་སོར་ཐར་པའི་མདོ་འདོན་པ་པོ་གང་གིས་
འདོན་ཞེ་ན། མདོ་ཚིག་བྱེད་ཀྱང་མ་འཁྲུལ་བར་བློ་ནས་ཐོན་པའི་དགེ་འདུན་
གྱི་གནས་བརྟན་གྱིས་འདོན་པར་བྱ་བ་ཡིན་པའི་ཕྱིར། གལ་ཏེ་གནས་བརྟན་
གྱིས་མ་ཐོན་ན་དེའི་འོག་མས་འདོན་ལ། དེས་ཀྱང་མ་ཐོན་ན་དེའི་འོག་མས་
འདོན། དེས་ཀྱང་མ་ཐོན་ན་རེ་མོས་བྱས་ཏེ་འདོན་པར་བྱ་ཞིང་། དེས་ཀྱང་མ་
， 3.37 •



པཎ་ཆེན་བདེ་ལེགས་ཉི་མས་མཛད།
ཐོན་ན། མདོ་དུམ་བུ་དུམ་བུར་བྱས་ཏེ་ཐམས་ཅད་ཀྱིས་འདོན་པས་རུང་སྟེ།
མདོ་རྩ་བར། ལེགས་པར་ཐོན་པས་འདོན་ཏེ། ཚིག་ཕྱེད་ཀྱང་མ་འཁྲུལ་པ་ཉིད་
ནའོ། །དགེ་འདུན་གྱི་གནས་བརྟན་གྱིའོ། །མི་ནུས་པ་ཉིད་ཡིན་་ན་གཉིས་པའི་
འོ། །དེས་ཀྱང་ན་གསུམ་པའི་འོ། །དེས་ཀྱང་ན་རེས་ཀྱིས་སོ། །ཞེས་དང་། དུམ་
བུ་འཛིན་པ་ཉིད་ཡིན་ན་ཇི་སྙེད་ཀྱིས་འགྲུབ་པ་དག་གིས་སོ། །ཞེས་གསུངས་
པའི་ཕྱིར། མདོ་ཇི་ལྟར་འདོན་ཚུལ་( ༡༠ ན）ཡང་ཡོད་དེ། མདོའི་གླེང་གཞི་དང་
གསོལ་བ་ནི་ཚིག་ཏུ་བརྗོད་པའི་སྒོ་ནས་འདོན་ལ། སྡེ་ཚན་གཞན་རྣམས་ཐོས་
པ་བསྒྲགས་པའི་སྒོ་ནས་གདོན་པར་བྱ་བ་ཡིན་པའི་ཕྱིར་ཏེ། གཞུང་དུ་གླེང་
གཞི་གདོན་པ་དང་གསོལ་བ་ནི་ཚིག་ཏུ་བརྗོད་པ་ཉིད་ཀྱིས་བསྒྲུབ་པར་བྱ་བ་་
ཉིད་ཡིན་ནོ། །ལྷག་མ་ནི་ཐོས་པ་བསྒྲགས་པས་ཀྱང་ངོ༌། །ཞེས་གསུངས་པའི་
ཕྱིར། མདོའི་གླེང་གཞི་འབའ་ཞིག་འདོན་ནམ། ཕམ་པའི་སྡེ་སོགས་སྡེ་ཚན་
ལྷག་མ་ལྔ་གང་རིགས་འདོན་ཞེ་ན། འདོན་པར་བརྩམས་པའི་སྡེ་རེ་ཚང་བར་
འདོན་དགོས་ཏེ། ཕྱེད་ཙམ་བཏོན་ནས་འཇོག་པ་མི་མཛེས་པའི་ཕྱིར། སྡེ་ཚན་
བཞི་པ་སོར་བཤགས་འདོན་པར་བརྩམས་ན་ཚང་བར་འདོན་དགོས་ཏེ། མདོ་
ཕལ་ཆེར་བཏོན་ནས་ཅུང་ཟད་བཞག་པ་མི་མཛེས་པའི་ཕྱིར་ཏེ་ གཞུང་ལས་
བརྩམས་པའི་སྡེ་ཚན་རྫོགས་པར་བྱ་དགོས་སོ། །བཞི་པ་ལ་རེག་ན་རིལ་གྱིས་
སོ། །ཞེས་གསུངས་པའི་ཕྱིར། གལ་ཏེ་གནས་བརྟན་གྱིས་མདོ་འདོན་པ་ལ་
དུབ་ན་ལྷག་མ་གང་ཡང་རུང་བ་གཅིག་གིས་གདོན་པར་བྱ་དགོས་ཏེ། རྩ་བར།
དུབ་ན་ལྷག་མ་གཞན་གྱིས་སོ། །ཞེས་གསུངས་པའི་ཕྱིར། འོ་ན་གསོ་སྦྱོང་གི་
ཚེ་གླེང་གཞི་སོགས་ངེས་པར་ཚིག་ཏུ་བརྗོད་པར་འདོན་དགོས་སམ། ཞེ་ན་དེ་
མི་དགོས་ཏེ། དགྲ་དོགས་སོགས་ཀྱི་དགག་དགོས་ཡོད་ན། སྡིག་་པ་ཅི་ཡང་མི་
བྱ་ཞིང་། །ཞེས་སོགས་ཚིག་བསྡུས་པའི་སྒོ་ནས་ཀྱང་བྱ་བར་རུང་བའི་ཕྱིར།
གཞུང་ལས། མི་འདོད་ན་མདོར་བསྡུས་པས་སོ། །ཞེས་གསུངས་པའི་ཕྱིར། འོ་
• 3 48 •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྨད།
ན། མདོར་བསྡུས་པའི་སྒྲ་དེ་ཙམ་གྱིས་ཀྱང་འཇིགས་པ་བསྐྱེད་ན་སོ་སོ་ནས་
ཡིད་ཀྱིས་གསོ་སྦྱོང་བྱིན་གྱིས་བརླབ་པར་བྱའོ། །འོ་ན། ཟླ་བ་ཕྱེད་ཕྱེད་ཀྱི་ཚེས་
བཅོ་ལྔ་ལའོ། །ཞེས་དུས་འགྲེལ་གྱི་གསོ་སྦྱོང་ཟླ་བ་ཕྱེད་ཕྱེད་ཀྱི་ཚེས་བཅོ་ལྔ་ལ་
བྱ་བར་གསུངས་ན། ཉི་མ་གཅིག་ལ་གསོ་སྦྱོང་བཅོ་ལྔ་པ་གཉིས་བྱ་རུང་ངམ་
ཞེ་ན་དེ་རུང་བ་ཅིག་ཡོད་དེ། གཉུག་མར་གནས་པའི་དགེ་སློང་རྣམས་ཀྱིས་
གསོ་སྦྱོང་བྱས་ཟིན་པའི་རྗེས་སུ་དགེ་སློང་གཞན་མང་པོ་བྱུང་ན་དེའི་ཆེད་དུ་་
གསོ་སྦྱོང་བསྐྱར་ནས་བྱ་རུང་བའི་ཕྱིར་ཏེ། འོ་ན། ཕྱིར་དགེ་སློང་རྣམས་ཀྱི་
དོན་དུ་དེ་གཉིས་ཀྱང་བྱར་རུང་ངོ༌། །ཞེས་གསུངས་( ༡༠ བ）པའི་ཕྱིར། གསོ་
སྦྱོང་གི་ཚེ་དགེ་སློང་བློ་བུར་དུ་ལྷགས་པ་རྣམས་དང་། གཉུག་མར་གནས་པ་
གཉིས་གསོ་སྦྱོང་གི་དུས་ལ་ཞལ་མ་འཆམ་ན། དགེ་སློང་གང་མང་བ་ཞིག་གི་
རྗེས་སུ་འབྲང་ལ། གྲངས་མཉམ་ན་གཉུག་མར་གནས་པའི་དགེ་སློང་གིས་
རྗེས་སུ་འབྲང་བར་བྱ་སྟེ། གཞུང་ལས། དུས་ཀྱི་ཕྱིར་ནི་ཆེས་མང་བ་རྣམས་ཀྱི་
རྗེས་སུ་འཇུག་པར་བྱ་བ་ཉིད་ཡིན་ནོ། །མཉམ་པ་ཉིད་ཡིན་ན་གཉུག་མར་
གནས་པ་རྣམས་ཀྱིའོ། །ཞེས་གསུངས་པའི་ཕྱིར། ལོ་གཅིག་ལ་དུས་འབྲེལ་གྱི་
གསོ་སྦྱོང་ཇི་ཙམ་འབྱུང་ཞེ་ན། ཟླ་ཤོལ་མེད་པའི་དབང་དུ་བྱས་ནས་ལོ་གཅིག་
ལ་གསོ་སྦྱོང་ཉི་ཤུ་རྩ་བཞི་འབྱུང་སྟེ། དེ་བཅུ་བཞི་པ་དྲུག་བཅོ་ལྔ་པ་བཅོ་
བརྒྱད་འབྱུང་བའི་ཕྱིར་ཏེ། དགེ་སློང་གི་ལོ་དྲི་བ་ལས། གསོ་སྦྱོང་དུ་ཡོད་ཉི་ཤུ་
རྩ་བཞི་སྟེ། ཞེས་གསུངས་པའི་ཕྱིར། འོ་ན། བཅུ་བཞི་པ་དེ་དག་དུས་ནམ་གྱི་
ཚེ་འབྱུང་བ་ཡིན་ཞེ་ན། དེ་ཡང་ཟླ་ཤོལ་མེད་པའི་དབང་དུ་བྱས་ནས། དུས་
ཚིགས་ལ་དྲུག་ཏུ་བྱས་པའི་དུས་ཚིགས་རེ་རེ་ལ་ཟླ་བ་ཕྱེད་པ་བཞི་བཞིར་ཡོད་
པའི་ཟླ་བ་ཕྱེད་དང་གཉིས་འདས་ཤིང་། ཕྱེད་སླད་དུ་ལུས་པའི་ཟླ་བ་ཕྱེད་པ་
དེ་ལ་བྱ་བ་ཡིན་པའི་ཕྱིར་ཏེ། མཛོད་འགྲེལ་ལས། དགུན་དང་དཔྱིད་དང་
དབྱར་རྣམས་ཀྱི། །ཟླ་བ་ཕྱེད་དང་གཉིས་འདས་ཤིང༌། །ཟླ་བ་ཕྱེད་ནི་ལུས་པ་
， 3.49 •



པཎ་ཆེན་བདེ་ལེགས་ཉི་མས་མཛད།
ན། །མཁས་པས་ཞག་མི་ཐུབ་པ་དོར། །ཞེས་དང༌། དུས་ཚིགས་རྣམས་ཀྱི་ཟླ་བ་
ཕྱེད་ལུས་པ་ཉིད་ལའོ། །ཞེས་གསུངས་པའི་ཕྱིར། ཡར་ངོ་སྔོན་འདྲེ་དྲོའི་དབང་དུ་
བྱས་ཏེ། རབ་འབྲིང་པོ་ཐ་ཆུང་གསུམ་དུ་བྱས་ན། དགུན་ཟླ་འབྲིང་པོ། དཔྱིད་
ཟླ་ར་བ། དཔྱིད་ཟླ་ཐ་ཆུང་། དབྱར་ཟླ་འབྲིང་པོ། སྟོན་ཟླ་ར་བ། སྟོན་ཟླ་ཐ་
ཆུང་རྣམས་ཀྱི་མར་ངོ་ལ་བྱ་ལ། སྐར་མའི་དབང་དུ་བྱས་ན། རྒྱལ་དབོ། ས་ག །
ཆུ་སྟོད། ཁྲུམས་སྨད། སྨིན་དྲུག་གི་ཟླ་བ་རྣམས་ཀྱི་མར་ངོ་ལ་འབྱུང་སྟེ། དགེ་
ཚུལ་གྱི་ལོ་དྲི་བ་ལས། རྒྱལ་དང་དབོ་དང་ས་ག་དང༌། །ཆུ་སྟོད་ཁྲུམས་སྨད་
སྨིན་དྲུག་བཅས། །འདི་རྣམས་ཀྱི་ནི་ནག་པོའི་ཕྱོགས། །ཟླ་ཕྱེད་གསོ་སྦྱོང་བཅུ་
བཞི་པ། །ཞེས་གསུངས་པའི་ཕྱིར། ཧོར་ཟླའི་དབང་དུ་བྱས་ན་ཧོར་ཟླ་དང་པོ་
གསུམ་པ་ལྔ་པ་བདུན་པ་བཅུ་གཅིག་པ་རྣམས་ལ་འབྱུང་བ་ཡིན་ནོ། །འོ་ན། ཟླ་
ཤོལ་ཡོད་པའི་ཚེ་དངོས་ཟླ་དེའི་མར་ངོའི་གསོ་སྦྱོང་དེ་གང་ཞེ་ན། འདི་ལ་
ཊིཀ་ཆེན་རིན་ཆེན་( ༡༡ ན）འཕྲེང་བར། ཁ་ཅིག །དངོས་ཟླ་ཇུབ་ན་ཤོལ་ཟླ་
ཐུབ །དངོས་ཟླ་མ་ཐུབ་ན་ཤོལ་ཟླ་མི་ཐུབ་ཅེས་དང༌། ཁ་ཅིག །རྨདངོས་ཟླ་ཐུབ་
ན་ཤོལ་ཟླ་ཐུབ། ཅེས་འདོད་པ་གཉིས་ཀ་བཀོད་པ་ལ། རང་ཡུགས་ཤོའ་ཟླ་
གང་ལས་བྱུང༌། དངོས་ཟླ་མར་ངོའི་གསོ་སྦྱོང་གང་ཡིན་པ་དེ་་ལྟར་ཤོལ་ཟླ་
ཡང་བྱ་དགོས་ཏེ། གཞི་གསུམ་གྱི་ཆོ་ག་ལས། ཤོལ་ཟླ་ནི་ཐུབ་པའི་རྗེས་སུ་བྱུང་
ན་ཐུབ་པ་དང་། མི་ཐུབ་པའི་རྗེས་སུ་མི་ཐུབ་པ་བྱེད་དོ། །ཞེས་གསུངས་པའི་
ཕྱིར་ཏེ། འདི་ཊཱིཀ་ཆེན་གྱི་དགོངས་པ་ཡང་ཡིན་པའི་ཕྱིར། འོ་ན། ལོ་གཅིག་ལ་
གསོ་སྦྱོང་བཅུ་བཞི་པ་དྲུག་འབྱུང་བའི་རྒྱུ་མཚན་ཅི་ཡིན་ཞེ་ན། དེའི་རྒྱུ་མཚན་
ཡོད་དེ། ཉིན་ཞག་རེ་ལ་ཡུད་ཙམ་སུམ་ཅུ་རེ་ཡོད་ལ། ཚེས་ཞག་རེ་ལ་ཡུད་ཙམ་
ཕྱེད་དང་སུམ་ཅུ་རེ་ལས་མེད་པས། ཚེས་ཞག་དྲུག་ཅུའི་དུས་སུ་ཉིན་ཞིག་ང་
དགུ་ལས་མ་སོང་བས། ཚེས་ཞག་གིས་ཉིན་ཞག་གིས་དོད་མ་ཐུབ་པས། ཟླ་བ་
གཉིས་གཉིས་ལ་གསོ་སྦྱོང་བཅུ་བཞི་པ་རེ་རེ་འབྱུང་བའི་ཕྱིར་ཏེ། རྩ་བར།
，35 () •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྨད།
ཉིན་ཞག་གཅིག་གིས་མི་ཆོག་པར་བྱའོ། །ཞེས་གསུངས་པའི་ཕྱིར། གསུམ་པ་
མཇུག་གི་ཆོ་ག་ཡོད་དེ། སོ་སོར་ཐར་པ་སྟོན་པ་ཡི། །ཞེས་སོགས་ཀྱི་ཚིགས་
བཅད་དང༌། བརྩམ་པར་བྱ་ཞིང་དབྱུང་བར་བྱ། །ཞེས་སོགས་ཀྱི་ཚིགས་བཅད་
བརྗོད་པའི་སྒོ་ནས་དགེ་རྩ་རྫོགས་བྱང་དུ་བསྔོ་བ་དང་། གཞན་ཡང་། སངས་
རྒྱས་ཀྱི་བསྟན་པ་དར་བ་དང་ཀླུའི་རྒྱལ་པོ་དགའ་བོ་དང་ཉེ་དགའ་བོ་གཉིས་་
ཀྱིས་མིང་ནས་སྨོས་པའི་བསྔོ་བ་དང༌། སྨོན་ལམ་གདབ་པར་བྱ་བ་ཡིན་པའི་
ཕྱིར། གསོ་སྦྱོང་གི་ཚེ་དགེ་སློང་བཞིར་མ་ཚང་ན་ཇི་ལྟར་བྱ་བ་ཡོད་དེ། གཙུག་
ལག་ཁང་ལ་ཆག་ཆག་དང་ཕྱག་དར་སོགས་སྟན་ཐབས་མི་ཉམས་པར་བྱ་བ་་་
དང༌། གནས་མལ་དང་སྟན་བཤམས་པ་སོགས་བྱས་ནས། ས་ཕྱོགས་མཐོན་
པོར་འདུག་སྟེ། དགེ་སློང་གཞན་འོངས་ན་དེང་དགེ་འདུན་གྱི་གསོ་སྦྱོང་ཡིན་
པས་མྱུར་བར་བྱོན་ཅིག་ཅེས་སྨྲས་ནས་དེ་དང་ལྷན་ཅིག་ཏུ་གསོ་སྦྱོང་བྱ་བ་་་་
ཡིན་པའི་ཕྱིར་ཏེ། བཞི་པས་ཉུང་བ་ཉིད་ལ་ཡང་གཙུག་ལག་ཁང་གི་བྱ་བ་
གནས་པ་ཁོ་ན་ཡིན་ནོ། །ཞེས་སོགས་གསུངས་པའི་ཕྱིར། དེ་ལྟར་བསྒུགས་ཀྱང་
གཞན་འོང་མཁན་མ་བྱུང་ན། དུས་ཀྱི་བར་དུ་བསྡད་དེ་གསོ་སྦྱོང་བྱིན་གྱིས་
བརློབ་པར་བྱ་བ་ཡིན་པའི་ཕྱིར་ཏེ། བཞིར་( ༡ ༡ བ)མ་ཚང་ན་དུས་ཀྱི་བར་དུ་
བསྡད་དེ་བྱིན་གྱིས་བརླབ་པར་བྱའོ། །ཞེས་གསུངས་པའི་ཕྱིར། བྱིན་གྱིས་
བརླབ་ཚུལ་ཡང་ཡོད་དེ། གཅིག་འབའ་ཞིག་ལས་མེད་ན་རང་ཉིད་ཙོག་པུར་
འདུག་སྟེ་བྱིན་གྱིས་རློབ། གཉིས་ཡོད་ན་གཅིག་གི་མདུན་དུ་གཅིག་གིས་བྱིན་
གྱིས་རློབ། གསུམ་ཡོད་ན་གྲལ་དུ་འཁོད་དེ་བྱིན་གྱིས་བརླབ་པར་བྱ་བ་ཡིན་
པའི་ཕྱིར་ཏེ། འབའ་ཞིག་ན་འདུག་སྟེའོ། །ལྷག་མ་གཞན་དང་བཅས་པ་ཉིད་
ཡིན་ན་མདུན་དུའོ། །གསུམ་པ་ནི་འཁོད་དེའོ། །ཞེས་གསུངས་པའི་ཕྱིར། བྱིན་
གྱིས་བརླབ་པའི་ཆོ་ག་ཡང་ཡོད་དེ། ཚེ་དང་ལྡན་པ་དགོངས་སུ་གསོལ། ཞེས་
སོགས་ཀྱི་སྔགས་ཚིགས་བརྗོད་པ་དང་། ཡུལ་མེད་ན་དགོངས་གསོལ་མི་བྱ་
• 35 { •



པཎ་ཆེན་བདེ་ལེགས་ཉི་མས་མཛད།
བའམ། ལྷ་དགོངས་སུ་གསོལ། ཞེས་སོགས་བརྗོད་དེ་བྱ་བ་ཡིན་པའི་ཕྱིར། ལྔ་
པ་ཟླ་བ་ཕྱེད་ཕྱེད་ཀྱི་ཚེས་བཅོ་ལྔ་ལ་གསོ་སྦྱོང་བྱས་པ་ལ་དགོས་པ་ཡོད་དེ།
དེའི་དུས་སུ་གསོ་སྦྱོང་མ་བྱས་པའི་ཉེས་པ་མི་འབྱུང་བ་དང༌། དུས་བཟང་
བས་ཚུལ་ཁྲིམས་གསོ་ཞིང་ཉེས་ལྟུང་སྦྱོང་བ་སོགས་ཀྱི་དགོས་པ་ཡོད་པའི་་་་
ཕྱིར། འདི་དག་གི་སྐབས་སུ་མཐའ་ཅུང་ཟད་དཔྱད་པ་ལ་ཁ་ཅིག །ཞི་གནས་
ཡིན་ན་ཆོས་འདི་པའི་གསོ་སྦྱོང་ཡིན་པས་ཁྱབ་ཟེར་ན། ཕྱི་རོལ་པའི་རྒྱུད་ཀྱི་
ཞི་གནས་ཆོས་ཅན། དེར་ཐལ། དེའི་ཕྱིར། རྟགས་སླ། འདོད་མི་ནུས་ཏེ། ཆོས་
ཅན་དེ་ཡིན་པའི་ཕྱིར། ཡང་ཁ་ཅིག །ཆོས་འདི་པའི་གསོ་སྦྱོང་ཡིན་ན་རབ་
བྱུང་སྡེ་ལྔ་པོ་གང་རུང་གི་རྒྱུད་ཀྱི་གསོ་སྦྱོང་ཡིན་པས་ཁྱབ་ཟེར་ན། དགེ་
བསྙེན་གྱི་རྒྱུད་ཀྱི་བསྙེན་གནས་ཀྱི་སྡོམ་པ་ཆོས་ཅན། དེར་ཐལ། དེའི་ཕྱིར་ཏེ།
གོ་མིའི་དགེ་བསྙེན་ཡོད་པའི་ཕྱིར། འདོད་མི་ནུས་ཏེ། དགེ་བསྙེན་གྱི་རྒྱུད་
ཀྱི་གསོ་སྦྱོང་ཡིན་པའི་ཕྱིར་ཏེ། གསོ་སྦྱོང་རྒྱུད་ལྡན་གྱི་དེ་ཡོད་པའི་ཕྱིར་ཏེ།
གཎྜིའི་མདོ་ལས། གསོ་སྦྱོང་ལ་ནི་གནས་པའི་ཚེ། །དགེ་བསྙེན་གྱིས་ཀྱང་བརྡུང་
བར་བྱ། །ཞེས་གསུངས་པའི་ཕྱིར། ཁ་ཅིག་ནེའུ་གསིང་དང་དབྱེ་ཐང་ཀ་ལ་
སོགས་པ་རྣམས་གནས་ཐམས་ཅད་གྲུབ་པ་ཞེས་པའི་སྐབས་ཀྱི་གནས་ཡིན་་་་
ཟེར་ན། མི་འཐད་དེ། དེ་རྣམས་ལ་གནས་ཀྱི་བློ་མཐུན་གྱི་ལས་མི་འཆགས་
པའི་ཕྱིར་ཏེ། དེ་རྣམས་ལ་གནས་ཀྱི་བློ་མཐུན་མི་རུང་བའི་ཕྱིར་ཏེ། དེ་རྣམས་
ལ་གནས་ཀྱི་བློ་མི་སྐྱེ་བའི་ཕྱིར། ཁ་ཅིག །མཚམས་བུ་ཆུང་བཅད་པའི་གནས་
( ༡ ༢ ན) ཡིན་ན་དབུས་ནས་རྒྱང་གྲགས་གཅིག་གི་མཐའ་ཚུན་ཆད་དུ་བཅད་་་
པའི་གནས་ཡིན་པས་ཁྱབ་ཟེར་ན། དེ་མ་ཁྱབ་པར་ཐལ། དབུས་ནས་དཔག་
ཚད་ཕྱེད་དང་གསུམ་ཚུན་ཆད་དུ་བཅད་པའི་གནས་དེ་མཚམས་པོ་ཆེ་བཅད་
པའི་གནས་ཡིན་ལ། དེ་ལས་ཆུང་བའི་མཚམས་བཅད་པའི་གནས་ཐམས་ཅད་
མཚམས་བུ་ཆུང་ཡིན་པའི་ཕྱིར་ཏེ། ཞུ་བར། མཚམས་པོ་ཆེ་གཅད་པར་བྱའོ། །
• 352 .



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྨད།
ཚད་ཅི་ཙམ། ཨུ་པ་ལི་དཔག་ཚད་ཕྱེད་དང་གསུམ་གྱི་མཐའ་ཚུན་ཆད་དོ། །དེ་
ཚུན་ཆད་ནི་ཆུང་བ་སྟེ་དཀྱིལ་འཁོར་གང་དུ་གྲངས་བཞི་བཅུ་ཤོང་བའི་ཚེ།
ཞེས་གསུངས་པའི་ཕྱིར། ཁ་ཅིག །གསོ་སྦྱོང་བྱེད་པའི་གནས་དེ་ལ་འོག་གཞི་
བརྟན་པ་དང་འབྲེལ་བའི་གནས་ཡིན་པ་ཅིག་ངེས་པར་དགོས་ཟེར་ན། དེ་མི་
དགོས་པར་ཐལ། འགྲོན་པོ་དང་མཉམ་དུ་འགྲོ་བའི་ཚེ་དགེ་སློང་རྣམས་ཆོམ་
རྐུན་གྱི་འཇིགས་པ་སོགས་དགག་བྱ་ཡོད་ན་འགྲོ་བཞིན་དུ་གསོ་སྦྱོང་བྱ་རུང་་་
བའི་ཕྱིར་ཏེ། འགྲོན་པོ་མི་སྡོད་ན་འགྲོ་བཞིན་དུ་བྱའོ། །ཞེས་གསུངས་པའི་
ཕྱིར། ཁ་ཅིག །གསོ་སྦྱོང་ཡིན་ན་གསོ་སྦྱོང་གི་དུས་སུ་རང་ཉིད་བྱས་པས་གསོ་
སྦྱོང་མ་བྱས་པའི་ཉེས་པ་ཁེགས་པས་ཁྱབ་ཟེར་ན། དགེ་སློང་སྤོང་པ་པའི་རྒྱུད་
ཀྱི་ཞི་གནས་ཀྱི་གསོ་སྦྱོང་ཆོས་ཅན། དེར་ཐལ། དེའི་ཕྱིར། འདོད་མི་ནུས་ཏེ།
དགེ་སློང་སྤོང་བ་པས་ཚེས་བཅོ་ལྔའི་དུས་སུ་གསོ་སྦྱོང་བྱེད་པའི་རྐྱེན་ཚོགས་་་
བཞིན་དུ་དུས་ཀྱི་གསོ་སྦྱོང་མ་བྱས་པར་ཏིང་ངེ་འཛིན་བསྒོམས་ཏེ་བསྡད་པ་་་
ལ་ཉེས་པ་འབྱུང་བའི་ཕྱིར་ཏེ། དེའི་ཉིན་དགེ་སློང་གིས་གསོ་སྦྱོང་བྱེད་པའི་
རྐྱེན་མ་འཛོམས་ན་གསོ་སྦྱོང་བྱིན་བརླབས་བྱ་དགོས་པར་གསུངས་པ་ལ་་་་་་
དགོས་པ་ཅིག་ཡོད་པའི་ཕྱིར། ཁ་ཅིག །མཚམས་ནང་དུ་དགེ་འདུན་གྱི་ལས་
བྱེད་པ་ལ་མཚམས་ནང་དེར་ཡོད་པའི་དགེ་འདུན་ཐམས་ཅད་འདུ་མི་དགོས་
ཏེ། དགེ་སློང་འགའ་ཞིག་གིས་དགེའདུན་གྱི་ལས་ལ་འདུན་པ་ཕུལ་བས་
འདུན་པ་ཆགས་པའི་ཕྱིར་ཟེར་ན། མ་ཁྱབ་སྟེ། མཚམས་ནང་དུ་དགེ་འདུན་
གྱི་ལས་བྱེད་པ་ལ་མཚམས་ནང་དེར་ཡོད་པའི་དགེ་འདུན་ཐམས་ཅད་འདུ་་་
དགོས་པར་ཐལ། དགེ་སློང་འགའ་ཞིག་དགག་དགོས་ཀྱི་དབང་གིས་དགེ་
འདུན་གྱི་ལས་ལ་ལུས་ཀྱིས་འདུ་བར་( ༡ ༢བ）མ་ཐུབ་ན། འདུན་པ་ཕུལ་བས་
ལས་དེ་ལ་འདུས་པར་སོང་བའི་ཕྱིར། འདུན་པ་ལེན་པའི་དགོས་པ་ལས་ལ་མི་
འདུ་བའི་མི་མཐུན་པ་དགག་པའི་ཆེད་དུ་ཡིན་པ་གང་ཞིག །འདུན་པ་ཕུལ་
，353 •



པཎ་ཆེན་བདེ་ལེགས་ཉི་མས་མཛད།
བས་དགེ་སློང་དེ་ལས་རེ་ལ་མི་འདུ་བའི་མི་མཐུན་པ་དང་བྲལ་བའི་ཕྱིར་ཏེ།
དེ་ལྟར་ཡང་། འདུན་པ་འབུལ་བ་ལས་དེ་དང་མཐུན་པ་འགྲུབ་བོ། །ཞེས་
གསུངས་པའི་ཕྱིར། གཞན་ཡང་། ལས་ལ་འདུན་པ་ཕུལ་བས་ལས་དེ་ལ་འདུ་
བ་ཡིན་པར་ཐལ། དེ་ལྟར་འདུན་པ་ཕུལ་བས་དགེ་འདུན་གྱི་ལས་བྱ་རུང་བའི་
ཕྱིར། ཁ་ཅིག །ཚེས་བཅོ་ལྔ་ལ་བྱས་པའི་གསོ་སྦྱོང་ལ་བཅོ་ལྔ་པ་ཡིན་པས་ཁྱབ་
ཟེར་ན། ཚེས་བཅོ་ལྔའི་ཉིན་སེར་བ་བཟློག་པ་སོགས་ཀྱི་ཆེད་དུ་བྱས་པའི་གསོ་
སྦྱོང་ཆོས་ཅན། དེར་ཐལ། དེའི་ཕྱིར་ཏེ། དེ་ཡོད་པའི་ཕྱིར། འདོད་ན། དེ་ཆོས་
ཅན། དེ་མ་ཡིན་པར་ཐལ། གནོད་པ་བཟློག་པའི་གསོ་སྦྱོང་ཡིན་པའི་ཕྱིར། ཁ་
ཅིག དུས་འབྲེལ་གྱི་གསོ་སྦྱོང་དང་དུས་རྟག་ཏུ་བྱེད་པའི་གསོ་སྦྱོང་གཉིས་
དོན་གཅིག་ཡིན་ཟེར་ན། གསོ་སྦྱོང་བཅོ་ལྔ་པ་ཆོས་ཅན། དེར་ཐལ། དེའི་ཕྱིར།
རྟགས་གྲུབ་སྟེ། ཆོས་ཅན་དེ་ཡིན་པའི་ཕྱིར། འདོད་ན། དུས་རྟག་ཏུ་བྱ་བའི་
གསོ་སྦྱོང་ཡིན་པར་ཐལ། གཅིག་ཤོས་དེ་ཡིན་པའི་ཕྱིར། འདོད་ན། དུས་
ཐམས་ཅད་དུ་བྱ་བའི་གསོ་སྦྱོང་ཡིན་པར་ཐལ་ལོ། །འདོད་མི་ནུས་ཏེ། དུས་
ཁྱད་པར་ཅན་ཚེས་བཅོ་ལྔ་ལ་བྱ་བའི་གསོ་སྦྱོང་ཡིན་པའི་ཕྱིར་ཏེ། ཆོས་ཅན་
དེ་ཡིན་པའི་ཕྱིར། ཡང་ཁ་ཅིག །གསོ་སྦྱོང་བཅོ་ལྔ་པ་ཡིན་ན་ཚེས་ཞག་ལ་ལྟོས་
པའི་ཚེས་བཅོ་ལྔ་ལ་བྱ་བའི་གསོ་སྦྱོང་ཡིན་པས་ཁྱབ་སྟེ། རྒྱ་ཆེར་འགྲེལ་ལས།
ཚེས་གྲངས་ཀྱི་ཡང་དག་པ་ལ་ལྟོས་ནས་ཐམས་ཅད་བཅོ་ལྔ་པ་ཡིན་ནོ། །ཞེས་
གསུངས་པའི་ཕྱིར། ཟེར་ན་མི་འཐད་དེ། ཚེས་བཅུ་དྲུག་ལ་བྱས་པའི་གསོ་སྦྱོང་
བཅོ་ལྔ་པ་ཡང་ཡོད། ཚེས་བཅུ་བཞི་ལ་བྱས་པའི་གསོ་སྦྱོང་བཅོ་ལྔ་པ་ཡང་
ཡོད་པའི་ཕྱིར། དང་པོ་གྲུབ་སྟེ། ཚེས་བཅོ་ལྔའི་ཉིན་དགག་དགོས་ཀྱི་དབང་
གིས་གསོ་སྦྱོང་མ་གྲུབ་པར་མར་ངོའི་ཚེས་གཅིག་གམ། ཚེས་བཅུ་དྲུག་གི་ཉི་མ་
མ་ཤར་གོང་དུ་གསོ་སྦྱོང་བྱེད་པ་ཅིག་ཡོད་པའི་ཕྱིར་ཏེ། ལས་ལ་ནི་འདས་ན་
ཉི་མ་མ་ཤར་བའོ། །ཞེས་གསུངས་པའི་ཕྱིར། གཉིས་པ་གྲུབ་སྟེ། དོན་ལ་ཚེས་
• 354 .



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྨད།
བཅུ་བཞི་( ༡ ༣ ན) ཡིན་པ་ལ་ཚེས་བཅོ་ལྔ་ལ་འཁྲུལ་ནས་གསོ་སྦྱོང་བྱས་པ་ན་་་་
ཕྱིས་ཟླ་བ་གཟའ་འཛིན་སོགས་བྱུང་ནས། སླར་ཡང་གསོ་སྦྱོང་བྱས་པ་ཅིག་
ཡོད་པའི་ཕྱིར་ཏེ། མཚན་མ་བརྟན་པོ་བྱུང་ན་བསྐྱར་ནས་བྱའོ། །ཞེས་གསུངས་
ང་འི་ཕྱིར། ཁ་ཅིག་གསོ་སྦྱོང་བཅོ་ལྔ་པ་དང་བཅུ་བཞི་པ་གང་རུང་ཡིན་ན་
བཅོ་ལྔ་པ་ཡིན་པས་ཁྱབ་སྟེ། དེ་ཡིན་ན་ཚེས་ཞག་ལ་ལྟོས་པའི་བཅོ་ལྔ་པ་ཡིན་
དགོས་པའི་ཕྱིར་ཏེ། བམ་པོ་ལྔ་བཅུ་པ་ལས། ཚེས་གྲངས་ཀྱི་ཡང་དག་པ་ལ་
ལྟོས་ནས་ཐམས་ཅད་བཅོ་ལྔ་པ་ཡིན་ནོ། །ཞེས་གསུངས་པའི་ཕྱིར། ཟེར་ན། རྩ་
བར་མ་ཁྱབ་སྟེ། ཚེས་ཞག་ལ་ལྟོས་པའི་གསོ་སྦྱོང་བཅོ་ལྔ་པ་ཡིན་ན་གསོ་སྦྱོང་
བཅོ་ལྔ་པ་ཡིན་པས་མ་ཁྱབ་པའི་ཕྱིར་ཏེ། གསོ་སྦྱོང་བཅོ་ལྔ་པ་དེ་ཡིན་ན་ཉིན་
ཞག་ལ་ལྟོས་པའི་དེ་ཡིན་དགོས་པའི་ཕྱིར་ཏེ། གསོ་སྦྱོང་བཅུ་བཞི་པ་ཡིན་ན་
ཉིན་ཞག་ལ་ལྟོས་པའི་དེ་ཡིན་དགོས་པའི་ཕྱིར་ཏེ། གསོ་སྦྱོང་བཅུ་བཞི་པ་ཡོད་
པ་གང་ཞིག །ཚེས་ཞག་གི་དབང་དུ་བྱས་པའི་གསོ་སྦྱོང་བཅུ་བཞི་པ་མེད་པའི་
ཕྱིར་ཏེ། ཚེས་གྲངས་ཀྱི་ཡང་དག་པ་ལ་ལྟོས་ནས་ཐམས་ཅད་བཅོ་ལྔ་པ་ཡིན་
ནོ། །ཞེས་གསུངས་པའི་ཕྱིར། རྟགས་དང་པོ་དེར་ཐལ། ཟླ་ཤོལ་མེད་པའི་
དབང་དུ་བྱས་པའི་ལོ་གཅིག་ལ་དུས་ཚིགས་ལ་དྲུག་ཏུ་ཡོད་པའི་དེ་རེ་རེ་ལ་་་
གསོ་སྦྱོང་བཅུ་བཞི་པ་རེ་རེ་འབྱུང་བའི་ཕྱིར་ཏེ། མཛོད་འགྲེལ་ལས། དགུན་
དང་དཔྱིད་དང་དབྱར་རྣམས་ཀྱི། །ཞེས་སོགས་གསུངས་པའི་ཕྱིར། ཁ་ཅིག །
དགུན་སྟོད་ཀྱི་གསོ་སྦྱོང་བཅུ་བཞི་པ་དེ་ཡིན་ན། དགུན་སྟོད་ཀྱི་ཟླ་བ་ཕྱེད་
དང་གཉིས་འདས་པའི་དུས་བྱས་པའི་གསོ་སྦྱོང་ཡིན་པས་ཁྱབ་སྟེ། མཛོད་
འགྲེལ་གྱི་ལུང་དྲངས་མ་ཐག་པ་དེའི་ཕྱིར་ཟེར་ན། རྒྱལ་ཟླའི་མར་ངོའི་གསོ་
སྦྱོང་བཅུ་བཞི་པ་ཆོས་ཅན། དེར་ཐལ། དེའི་ཕྱིར་ཏེ། ལོ་དྲི་བར། རྒྱལ་དང་
དབོ་དང་ས་ག་དང་། །ཞེས་སོགས་གསུངས་པའི་ཕྱིར། འདོད་ན། དེ་ཆོས་ཅན།
རྒྱལ་ཟླའི་ཡར་ངོའི་ཚེས་གཅིག་ལ་བྱས་པའི་གསོ་སྦྱོང་ཡིན་པར་ཐལ། འདོད་
·3:55 •



པཎ་ཆེན་བདེ་ལེགས་ཉི་མས་མཛད།
པ་གང་ཞིག །རྒྱལ་ཟླའི་མར་ངོ་རྫོགས་པ་དང་དེའི་ཡར་ངོའི་ཚེས་གཅིག་ཤར་
བ་དུས་མཉམ་པའི་ཕྱིར། །རྟགས་སླ། དེས་ན་ལུང་དེའི་དོན་ཡོད་དེ། དགུན་
སྟོད་ཀྱི་གསོ་སྦྱོང་བཅུ་བཞི་པ་དེ་ཡིན་ན་སྤྱིར་བཏང་ལ་( ༡ ༣ བ） དགུན་སྟོད་ཀྱི་
ཟླ་བ་ཕྱེད་དང་གཉིས་འདའ་རྒྱུའི་ཉིན་བྱ་བའི་གསོ་སྦྱོང་ཡིན་པས་ཁྱབ་པ་་་་་
སོགས་ཡིན་པའི་ཕྱིར། ཁ་ཅིག །དགུན་སྟོད་ཀྱི་གསོ་སྦྱོང་བཅུ་བཞི་པ་ཡིན་
པ་ཡིན་ན་དགུན་སྟོད་ཀྱི་ཟླ་བ་ཕྱེད་དང་གཉིས་འདས་པའི་དུས་སུ་བྱས་པའི་
གསོ་སྦྱོང་ཡིན་པས་ཁྱབ་ཟེར་ན། རྒྱལ་ཟླ་བ་ལ་ཟླ་ཤོལ་ཡོད་པའི་ལོའི་རྒྱལ་ཟླ་
བ་གཉིས་པའི་མར་ངོའི་གསོ་སྦྱོང་ཆོས་ཅན། དེར་ཐལ། དེའི་ཕྱིར་ཏེ། དེ་ཡོད་
པའི་ཕྱིར་ཏེ། རྒྱལ་ཟླ་བ་ལ་ཟླ་ཤོལ་འབྱུང་བ་ཡོད་པའི་ཕྱིར། རྟགས་སླ། འདོད་
མི་ནུས་ཏེ། དེ་དགུན་སྟོད་ཀྱི་ཟླ་བ་ཕྱེད་དང་གསུམ་འདའ་རྒྱུའི་དུས་ཀྱི་གསོ་
སྦྱོང་ཡིན་པའི་ཕྱིར། རྟགས་སླའོ། །ཁོ་ན་རེ། དགུན་ཟླ་འབྲིང་པོ་ལ་ཟླ་ཤོལ་
བྱུང་བའི་དགུན་ཟླ་འབྲིང་པོའི་དང་པོའི་མར་ངོའི་གསོ་སྦྱོང་ཆོས་ཅན། ཁྱོད་
དུས་ཚིགས་རྣམས་ཀྱི་ཟླ་བ་ཕྱེད་ལུས་པ་ཉིད་ལའོ། །ཞེས་པའི་སྐབས་ནས་
དངོས་སུ་བསྟན་པའི་དུས་འབྲེལ་གྱི་གསོ་སྦྱོང་བཅུ་བཞི་པ་ཡིན་པར་ཐལ།
ཁྱོད་དགུན་སྟོད་ཀྱི་གསོ་སྦྱོང་བཅུ་བཞི་པ་ཡིན་པའི་ཕྱིར། འདོད་ན། ཁྱོད་
དགུན་སྟོད་ཀྱི་ཟླ་བ་ཕྱེད་འབའ་ཞིག་སླད་དུ་ལུས་པའི་དུས་ཀྱི་གསོ་སྦྱོང་ཡིན་་་་
པར་ཐལ་ལོ་ཟེར་ན་མ་ཁྱབ། འདོད་མི་ནུས་ཏེ། ཁྱོད་དགུན་སྟོད་ཀྱི་ཟླ་བ་ཕྱེད་
དང་གཉིས་སླད་དུ་ལུས་པའི་དུས་ཀྱི་གསོ་སྦྱོང་ཡིན་པའི་ཕྱིར་ཏེ། ཆོས་ཅན་དེ་
ཡིན་པའི་ཕྱིར་ཏེ། དེ་ཡོད་པའི་ཕྱིར་ཟེར་ན། འོ་ན། དེ་འདྲའི་དགུན་ཟླ་
འབྲིང་པོ་གཉིས་པའི་མར་ངོའི་གསོ་སྦྱོང་ཆོས་ཅན། ཁྱོད་ཟླ་བ་ཕྱེད་དང་
གཉིས་འདས་ཤིང་ཞེས་པའི་སྐབས་ནས་དངོས་སུ་བསྟན་པའི་དུས་འབྲེལ་་གྱི་་
གསོ་སྦྱོང་བཅུ་བཞི་པ་ཡིན་པར་ཐལ། ཁྱོད་དགུན་སྟོད་ཀྱི་གསོ་སྦྱོང་བཅུ་བཞི་
པ་ཡིན་པའི་ཕྱིར། འདོད་ན། ཁྱོད་དགུན་སྟོད་ཀྱི་ཟླ་བ་ཕྱེད་དང་གཉིས་ཁོ་
• 356 .



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྨད།
ན་འདས་པའི་དུས་ཀྱི་གསོ་སྦྱོང་ཡིན་པར་ཐལ་ལོ། །འདོད་མི་ནུས་ཏེ། ཁྱོད་
དགུན་སྟོད་ཀྱི་ཟླ་བ་ཕྱེད་དང་གསུམ་འདས་པའི་དུས་ཀྱི་གསོ་སྦྱོང་ཡིན་པའི་་་
ཕྱིར། འཁོར་གསུམ། ཁ་ཅིག །སོ་སོར་ཐར་པའི་མདོ་འདོན་པས་སོ། །ཞེས་
པའི་སྐབས་ནས་དངོས་སུ་བསྟན་པའི་གསོ་སྦྱོང་བཅོ་ལྔ་པ་ཡིན་ན། གླེང་གཞི་
གདོན་པ་དང་གསོལ་བ་ནི་ཚིག་ཏུ་བརྗོད་པ་ཉིད་ཀྱིས་བསྒྲུབ་པར་བྱ་བ་ཉིད་་
ཡིན་ནོ། །ཞེས་པའི་སྐབས་ནས་དངོས་སུ་བསྟན་པའི་གསོ་སྦྱོང་བཅོ་ལྔ་པ་ཡིན་
པས་ཁྱབ་ཟེར་ན། དགག་དགོས་ཀྱི་དབང་གིས་སོ་ཐར་གྱི་གླེང་གཞི་སོགས་
འདོན་མ་ཐུབ་པར། སྡིག་པ་( ༡༤ན）ཅི་ཡང་མི་བྱ་ཞིང་། །ཞེས་སོགས་ཀྱི་ཚིགས་
བཅད་མདོར་བསྡུས་པའི་སྒོ་ནས་བྱས་པའི་ག སོ་སྦྱོང་བཅོ་ལྔ་པ་ཆོས་ཅན།
དེར་ཐལ། དེའི་ཕྱིར་ཏེ། དེ་ཡོད་པའི་ཕྱིར་ཏེ། སྒྲ་མི་འདོད་ན་མདོར་བསྡུས་
པས་སོ། །ཞེས་གསུངས་པའི་ཕྱིར། ཁོ་ན་རེ། གསོ་སྦྱོང་བཅོ་ལྔ་པ་ཡིན་ན་སོ་
ཐར་གྱི་མདོ་རྒྱས་བསྡུས་གང་རུང་འདོན་པའི་སྒོ་ནས་བྱ་བས་མ་ཁྱབ་སྟེ། ཚེས་
བཅོ་ལྔའི་ཉིན་དགེ་སློང་བཞིར་མ་ཚང་ནས་བྱིན་གྱིས་བརླབས་པའི་གསོ་སྦྱོང་
དེ་གསོ་སྦྱོང་བཅོ་ལྔ་པ་ཡིན་པའི་ཕྱིར་ཏེ། དེའི་ཉིན་པར་དེ་ལྟར་གསོ་སྦྱོང་
བྱིན་གྱིས་བརླབས་པས་གསོ་སྦྱོང་འཆགས་པའི་ཕྱིར་ཏེ། དེ་མ་བྱས་པའི་ཉེས་
པ་ཁེགས་པའི་ཕྱིར་ན་མ་ཁྱབ་བོ། །
ཆ༢ དབྱར་གནས་ཀྱི་སྒོ་ནས་བསླབ་པ་ཡོངས་སུ་སྦྱོང་བ།
༈ དབྱར་གནས་པར་ཁས་བླང་བར་བྱའོ། །ཞེས་སོགས་ཀྱི་སྐབས་སུ། དབྱར་
གནས་ཀྱི་སྒོ་ནས་བསླབ་པ་ཡོངས་སུ་སྦྱོང་བ་སྟོན་ཚུལ་ཇི་ལྟ་བུ་ཞེ་ན། འདི་
ལ་གཞིའི་སྐབས་ནས་འབྱུང་བ་དང་། གླེང་གཞི་ལ་སོགས་པའི་སྐབས་ནས་
འབྱུང་བའོ། །དང་པོ་ནི། དབྱར་གནས་པར་ཁས་བླང་བར་བྱའོ། །ཞེས་པ་ནས།
རྙེད་པ་གཅིག་པ་ཉིད་ལ་ནི་ཡོད་དོ། །ཞེས་པའི་བར་གྱིས་འཆད། གཉིས་པ་
• 357 .



པཎ་ཆེན་བདེ་ལེགས་ཉི་མས་མཛད།
ནི། སྡེ་པ་ལྔ་ཆར་གྱིས་ཀྱང་གནས་པར་ཁས་བླངས་པ་ཉིད་ཡིན་ན། ཞེས་པ་
ནས། གནས་པ་ནི་དཔེ་ཡིན་ནོ། །ཞེས་པའི་བར་གྱིས་འཆད། འདི་དག་གི་
སྐབས་སུ་དབྱར་གནས་ཀྱི་རྣམ་གཞག་བཤད་པ་ལ། བསླབ་པ་འཆའ་བའི་
བསྙད་ཀ་གླེང་གཞི། དགོས་པ་ཅིའི་ཕྱིར་དུ་ཁས་བླང་བ། རྟེན་གྱི་གང་ཟག་
གང་གིས་ཁས་བླང་བ། ཡུན་ཇི་སྲིད་དུ་ཁས་བླང་བ། དུས་ནམ་གྱི་ཆེ་ཁས་
བླང་བ། གནས་གང་དུ་ཁས་བླང་པ། ཆོ་ག་ཇི་ལྟ་བུས་བླང་ང་། དབྱར་ཁས་
བླངས་པའི་དམ་ཚིག་བཤད་པ་དང་བརྒྱད། དང་པོ་ནི། བཅོམ་ལྡན་འདས་
མཉན་ཡོད་ན་རྒྱལ་བུ་རྒྱལ་བྱེད་ཀྱི་ཚལ་མགོན་མེད་ཟས་སྦྱིན་གྱི་ཀུན་དགའ་་་
ར་བ་ན་བཞུགས་སོ། །དེའི་ཚེ་དགེ་སློང་དག་དབྱར་གྱི་ནང་དུ་ལྗོངས་རྒྱུ་ཞིང་
ཡོད་པ་ན་མུ་སྟེགས་པ་རྣམས་ཤེས་ལྡན་ཤཱཀྱའི་བུའི་དགེ་སློང་འདི་དག་ནི་་་་
སྲོག་གཅོད་པ་ཡིན་ཏེ། དེ་ལས་ཕྱིར་མ་ལོགས་པས་འདི་དག་དབྱར་ནང་དུ་
ལྗོངས་རྒྱུ་ཞིང་སྡོད་པ་ན་སྲོག་ཆགས་མང་པོ་རྡོག་པས་བརྫིས་ནས་སྲོག་དང་་་
བྲལ་བར་བྱས་སོ། །རེ་ཞིག་བྱ་ཁུག་རྟ་ཡང་དབྱར་ཟླ་བ་གསུམ་དུ་རང་གི་ཚང་
དུ་ཞུགས་ཏེ་ཞུམ་ཞུམ་( ༡༤བ) པོར་འདུག་ན། དགེ་སློང་མགོ་རེག་དེ་དག་ནི་
ཁས་ལེན་པ་ཅི་ཡང་མི་ཤེས་པས། འདི་དག་ལ་བསོད་སྙོམས་སྦྱིན་པར་སེམས་
པ་སུ་ཞིག་ཡོད། ཅེས་འཕྱ་བའི་སྐབས་དེར་དགེ་སློང་རྣམས་ཀྱིས་བཅོམ་ལྡན་
འདས་ལ་གསོལ་བ་དང་། བཀའ་སྩལ་པ། དེ་བས་ན་རྗེས་སུ་གནང་སྟེ། དགེ་
སློང་གིས་དབྱར་གནས་པར་ཁས་བླང་པར་དམ་བཅའ་བར་བྱའོ། །ཞེས་
བཅས་སོ། །གཉིས་པ་ནི། དབྱར་ཁས་བླངས་པ་ལ་དགོས་པ་ཡོད་དེ། གནས་
རལ་པ་དང་གྲུམ་པ་བཅོས་པ་དང་། གཞན་གྱིས་འཕྱ་བ་སྤངས་པ་དང་།
གཞན་གྱི་ལུས་སྲོག་ལ་གནོད་པ་སྤོང་བ་དང༌། དོན་དང་བྱ་བ་མང་པོ་སྤོང་བ་
དང་། འདོན་པ་དང་བསམ་གཏན་དང་ཀློགས་པ་སོགས་དགེ་བའི་བྱ་བར་
འཕེལ་བ་དང་། དགག་དབྱེ་དང་སྲ་བརྐྱང་བྱུང་བའི་ཆེད་དུ་ཁས་བླང་པ་ཡིན་
·358 .



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྨད།
པའི་ཕྱིར། གསུམ་པ་ནི། རབ་བྱུང་སྡེ་ལྔ་གས་ཁས་བླང་པར་བྱ་ལ། དེར་
མ་ཟད་རབ་བྱུང་གི་རྟགས་ཅན་གྱིས་མ་ཆགས་པ་སོགས་མཚམས་ནང་དེ་ན་་་་
གནས་པ་རྣམས་ཀྱིས་ཀྱང་ཁས་བླང་བར་བྱ་སྟེ། སྡེ་པ་ལྔ་ཆར་གྱིས་ཀྱང་གནས་
པར་ཁས་བླང་བར་བྱ་བ་ཉིད་ཡིན་ནོ། །ཞེས་གསུངས་པའི་ཕྱིར། དེ་ལྟར་ཡང་
བསྙེན་པར་མ་རྫོགས་པའི་རབ་བྱུང་འབའ་ཞིག་གིས་ཁས་བླང་བར་མི་བྱ་སྟེ།
དགེ་ཚུལ་དག་འབའ་ཞིག་གིས་མ་ཡིན་ནོ། །ཞེས་གསུངས་པའི་ཕྱིར། བཞི་པ་
ནི། ཟླ་བ་གསུམ་དུ་ཁས་བླང་བར་བྱ་སྟེ། ཟླ་བ་གསུམ་དུའོ། །ཞེས་གསུངས་
པའི་ཕྱིར། ལྔ་པ་ནི། དབྱར་སྔ་མ་ཡར་ངོ་སྔོན་འགྲོའི་དབང་དུ་བྱས་པའི་
དབྱར་ཟླ་འབྲིང་པོའི་ཚེས་བཅུ་དྲུག་དང་། མར་ངོ་སྔོན་འགྲོའི་དབང་དུ་བྱས་
པའི་གྲོ་བཞིན་ཟླ་བའི་མར་ངོའི་ཚེས་གཅིག་དང༌། དབྱར་ཟླ་ཐ་ཆུང་གི་མར་
ངོའི་ཚེས་གཅིག་ལ་ཁས་བླང་བར་བྱ་བ་ཡིན་ཏེ། ཚེས་བཅུ་དྲུག་ལའོ། །དབྱར་
ཟླ་འབྲིང་པོའི་ཉའི་ཕྱི་དེ་ཉིན་པར་བགྱིའོ། །ཞེས་དང་། མེ་ཏོག་ཕྲེང་རྒྱུད་
ལས། གྲོ་བཞིན་ཟླ་བའི་ཚེས་གཅིག་ནས། །སྔར་མའི་དབྱར་དེ་གཙོ་བོ་ཡིན། །
ཞེས་གསུངས་པའི་ཕྱིར། དབྱར་ཕྱི་མ་ཡར་ངོ་སྔོན་འགྲོའི་དབང་དུ་བྱས་པའི་
དབྱར་ཟླ་ཐ་ཆུང་གི་ཚེས་བཅུ་དྲུག་དང་མར་ངོ་སྔོན་འགྲོའི་དབང་དུ་བྱས་་་་་
པའི་ཁྲུམ་སྟོད་ཟླ་བའི་མར་ངོའི་ཚེས་གཅིག་དང་། སྟོན་ཟླ་ར་བའི་མར་ངོའི་
ཚེས་གཅིག་ལ་ཁས་བླང་བར་བྱ་བ་ཡིན་ཏེ། དབྱར་ཟླ་ཐ་ཆུང་ཉའི་འོ། །ཞེས་
གསུངས་པའི་ཕྱིར་དང་། མེ་( ༡༥ན） ཏོག་ཕྲེང་རྒྱུད་ལས། དེ་བཞིན་ཁྲུམས་ཀྱི་
ཟླ་བ་ཡི། །ཚེས་གཅིག་ནས་ནི་ཕྱི་མར་གྲགས། །ཞེས་གསུངས་པའི་ཕྱིར། ཁ་
ཅིག །དབྱར་ཟླ་བ་གསུམ་དུ་ཁས་བླང་བར་གསུངས་པ་དེ་མི་འཐད་པར་ཐལ།
ཞག་བཞི་བཅུ་ཞེ་ལྔ་སོང་བའི་ཉིན་དགག་དབྱེ་བྱ་རུང་བའི་ཕྱིར་ཟེར་ན། ཁྱོད་
ཀྱིས་དོན་དེ་གང་ལ་བྱེད། དེ་ལྟར་གསུངས་པ་མི་འཐད་དེ། སྤྱིར་བཏང་ལ་
ཞག་བཞི་བཅུ་ཞེ་ལྔ་སོང་བའི་ཉིན་པར་དགག་དབྱེ་བྱ་རུང་བའི་ཕྱིར་ཟེར་བ་་
• 359 •



པཎ་ཆེན་བདེ་ལེགས་ཉི་མས་མཛད།
ཡིན་ནམ། དགག་དགོས་ཀྱི་དབང་གིས་དེ་ལྟར་བྱ་རུང་བའི་ཕྱིར་ཟེར་བ་གང་
ཡིན། དང་པོ་ལྟར་ན་རྟགས་མ་གྲུབ་སྟེ། སྤྱིར་བཏང་ལ་དབྱར་ཁས་བླངས་
ནས་ཟླ་བ་གསུམ་མ་ལོན་པར་དགག་དབྱེ་བྱ་མི་རུང་བའི་ཕྱིར༌། གཉིས་པ་ལྟར་
ན་མ་ཁྱབ་སྟེ། དབྱར་ཁས་ལེན་པའི་ཚེ་ཟླ་བ་གསུམ་ཁས་བླངས་ནས། དགེ་
སློང་འཐབ་ཀྲོལ་ཅན། འོང་བ་ཐོས་པ་སོགས་དགག་དགོས་བྱུང་ན་གསོ་སྦྱོང་
གཉིས་སམ་གསུམ་ཐལ་བ་ན་དགག་དབྱེ་བྱ་རུང་བ་འདུལ་བ་ལུང་དང་མདོ་་་
རྩ་འགྲེལ་རྣམས་ལས་གསུངས་པའི་ཕྱིར། དྲུག་པ་ཡོད་དེ། བདེ་བའི་རྐྱེན་ཉེ་
བར་གནས་ཤིང་གནོད་པའི་རྐྱེན་ཉེ་བར་མི་གནས་པ། སྟེང་གཡོགས་དང་
བཅས་ཤིང་གནས་གཅིག་ཏུ་ཡིན་པ། ལས་བྱེད་ནུས་པའི་དགེ་སློང་གཞན་
གནས་ཤིང་སྒོ་གླེགས་དང་བཅས་པ། མི་མང་པོ་འགྲོ་བའི་གནས་སམ་ལམ་པོ་
ཆེ་མ་ཡིན་པ། མཚམས་གཞན་མ་ཡིན་པ་ཞིག་དགོས་པའི་ཕྱིར། དང་པོ་གྲུབ་
སྟེ། འགྱོད་པ་དང་གཞན་སྡུག་བསྔལ་བ་དང་ཡིད་མི་བདེ་བ མི་སྐྱེད་པ་ཉིད་
དང་སེལ་བ་ཉིད་དག་དང་བདེ་བ་དང་ཡིད་བདེ་བ་སྐྱེད་པ་ཉིད་དང་རྗེས་སུ་
བསྲུང་བ་ཉིད་དག་དང་། ཞེས་གསུངས་པའི་ཕྱིར། གཉིས་པ་གྲུབ་སྟེ།
གཡོགས་པར་དགེ་སློང་གི་མདུན་དུའོ། །གཙུག་ལག་ཁང་དུ་མར་མི་བྱའོ། །
ཞེས་གསུངས་པའི་ཕྱིར། འདིའི་དོན་ཡང་དབྱར་རྙེད་ཀྱི་ཆེད་དུ་དགེ་སློང་
གཅིག་གིས་མཚམས་བཅད་པའི་གནས་དུ་མར་ཁས་ལེན་མི་རུང་ཞེས་བྱའོ། །
གསུམ་པ་གྲུབ་སྟེ། གང་ན་དགེ་སློང་མེད་པ་ཉིད་དང་སྒོ་གླེགས་མེད་པ་ཉིད་
དང་བཅས་པར་ཡང་མི་བྱའོ། །ཞེས་གསུངས་པའི་ཕྱིར། བཞི་པ་གྲུབ་སྟེ། སྒོ་
ཁང་དང་ཐེམ་སྐས་ཀྱི་ལྐོག་དང་། ཞེས་སོགས་གསུངས་པའི་ཕྱིར། ལྔ་པ་གྲུབ་
སྟེ། ནམ་མཁའ་( ༡༥ བ）ལ་གནས་པར་ཁས་བླང་བ་མི་འཆགས་སོ། །ཞེས་
གསུངས་པའི་ཕྱིར། བདུན་པ་ལ། སྦྱོར་བ། དངོས་གཞི་མཇུག་གསུམ་ལས།
དང་པོ་ནི། ཇི་ལྟར་བྱ་བ་ཡོད་དེ། གཙུག་ལག་ཁང་བྱི་དོར་བྱ་པ་སོགས་ད་ང་།
• 360 •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྨད།
གནས་མལ་དང་གང་ཟག་སྟ་གོན་བྱ་བ་དང་། ཚུལ་ཤིང་གི་བམ་པོ་རྒན་པའི་
མཐའ་ལོགས་སུ་བཞག་སྟེ། དགེ་འདུན་གྱི་ཁྲིམས་སུ་བཅའ་བ་བརྗོད་པ་དང་།
གནས་བརྟན་གྱིས་གསོལ་བ་འབའ་ཞིག་པའི་ལས་བྱས་ཏེ་ཚུལ་ཤིང་བྲིམ་པའི་
སྐབས་ཀྱི་བྱ་བ་སྒྲུབ་པ་དང༌། དགེ་འདུན་ལ་གནས་ཁང་དང་མལ་ཆ་སྟོབ་པ་
དང༌། སང་ནང་བར་དབྱར་ཞལ་གྱིས་བཞེས་པར་འགྱུར་བར་གོ་བར་བྱེད་པ་
རྣམས་སུ་ཡོད་པའི་ཕྱིར། དང་པོ་གྲུབ་སྟེ། ཞག་བཅུ་འམ་ཟླ་བ་ཕྱེད་ཀྱིས་
འབྱུང་བར་འགྱུར་བ་ཉིད་ནི་གཙུག་ལག་ཁང་བྱི་དོར་བྱའོ། །ཞེས་གསུངས་པ་
ལྟར་བྱ་བ་ཡིན་པའི་ཕྱིར། གཉིས་པ་གྲུབ་སྟེ། ཉི་མ་སྔ་མ་ལ་གནས་མལ་བསྡོག་
གོ །ཁྲིའུ་དང་ཆོལ་ཟངས་ཡན་ཆད་དོ། །དེ་སྟོབས་པ་བསྐོ་བར་བྱའོ། །མི་ནུས་
ན་དུ་མའོ། །ཞེས་གསུངས་པ་ལྟར་བྱ་བ་ཡིན་པའི་ཕྱིར། གསུམ་པ་གྲུབ་སྟེ།
ཚུལ་ཤིང་གཟེབ་ཀྱི་ཀློག་མར་རས་དཀར་པོ་བཏིང་བས་དཀྲིས་པ་དག་རྒན་་་་་
རིམས་སུ་བཞག་ནས་ཚེ་དང་ལྡན་པ་དག་གནས་འདི་ན་ཁྲིམས་སུ་བྱ་བ་འདི་་
དང་འདི་ཡོད་དོ། །ཞེས་སོགས་གསུངས་པ་ལྟར་བྱ་བ་ཡིན་པའི་ཕྱིར། བཞི་པ་
གྲུབ་སྟེ། གཞན་གྱིས་བླང་བ་དང་ཁས་བླང་བའི་ཕྱིར། དགེ་འདུན་ལ་གསོལ་བ་
བྱའོ། །ཞེས་གསུངས་པ་ལྟར་བྱ་བ་ཡིན་པའི་ཕྱིར། ལྔ་པ་ཡོད་དེ། མལ་ཆ་དང་
གནས་ཁང་སོགས་རྒན་རིམས་སུ་སྟོབས་པར་བྱ་བ་ཡིན་པའི་ཕྱིར། དྲུག་པ་
ཡོད་དེ། དགེ་འདུན་སང་སྦྱིན་བདག་ཆེ་གེ་མོ་དང་ཞལ་ཏ་པ་ཆེ་གེ་མོ་དང་
སྤྱོད་ཡུལ་གྱི་གྲོང་ཆེ་གེ་མོ་དང་ནད་གཡོག་ཆེ་གེ་མོས་གནས་པར་ཞལ་གྱིས་་་་
བཞེས་པར་འགྱུར་རོ་ཞེས་བརྗོད་པར་བྱའོ། །ཞེས་གསུངས་པ་ལྟར་བྱ་བ་ཡིན་
པའི་ཕྱིར། གཉིས་པ་དངོས་གཞི་ཇི་ལྟར་བྱ་བ་ཡོད་དེ། དབྱར་སྔ་མ་མར་ངོ་
སྔོན་འགྲོའི་དབང་དུ་བྱས་པའི་གྲོ་བཞིན་ཟླ་བའི་མར་ངོའི་ཚེས་གཅིག་ནས་་་
དང་། ཕྱི་མ་ཁྲུམས་སྟོད་ཟླ་བའི་མར་ངོའི་ཚེས་གཅིག་གི་སྐྱ་རེངས་ཤར་བ་
ནས་ཇི་ཙམ་སྔ་བར་དགེ་སློང་ཆོས་བདུན་ལྡན་གྱི་མདུན་དུ་སྔགས་ཚིག་ལན་་་
· 36 1.



པཎ་ཆེན་བདེ་ལེགས་ཉི་མས་མཛད།
གསུམ་བརྗོད་པའི་སྒོ་ནས་བྱ་བ་ཡིན་པའི་ཕྱིར། ཇི་ཙམ་སྔ་བར་བྱ་བའི་རྒྱུ་
མཚན་ཡོད་དེ། ཇི་ཙམ་( ༡ ༦ན)སྔ་བ་ཙམ་གྱིས་བསོད་ནམས་ཆེ་བ་ཡིན་པའི་
ཕྱིར། དགག་དགོས་ཀྱིས་མ་གྲུབ་ན་ཉི་མ་མ་ཤར་གོང་ཚུན་ཆད་ལ་ཁས་བླངས་
པས་ཆོག་སྟེ། ལས་ལ་ནི་འདས་ན་ཉི་མ་མ་ཤར་བའོ། །ཞེས་གསུངས་པའི་ཕྱིར།
གསུམ་པ་ཡོད་དེ། ཐབས་ལེགས་བརྗོད་པར་བྱ་བ་ཡིན་པའི་ཕྱིར། བརྒྱད་པ་
དབྱར་ཁས་བླང་བའི་དམ་ཚིག་ཡོད་དེ། དབྱར་གནས་པར་ཁས་བླང་བའི་
དམ་བཅའ་གྲུབ་པ་དང༌། དབྱར་ནང་དུ་འཁྲུག་ལོང་དང་ལྟུང་བ་གླེང་དྲན་
དང་། ནན་ཏུར་སོགས་དབྱར་རལ་བའི་རྒྱུ་སྤང་བ་དང་། ཀློག་པ་ཐོས་བསམ་
སོགས་ལ་འབད་པ་དང༌། གནས་རལ་པ་སོགས་འཆོས་པ་དང༌། ཡུན་རིང་དུ་
གནས་པ་དང༌། དབྱར་རལ་བ་སྤངས་པ་རྣམས་སུ་ཡོད་པའི་ཕྱིར། དབྱར་
རལ་པ་སྤོང་ཚུལ་ཡང་ཡོད་དེ། དབྱར་ནང་དུ་ཆོས་ལྡན་གྱི་ཕྱིར་དུ་མཚམས་ཀྱི་
ཕྱི་རོལ་ཏུ་འདའ་དགོས་པ་བྱུང་ན་དབྱར་བྱིན་གྱིས་བརླབས་པར་བྱ་བ་ཡིན་་་
པའི་ཕྱིར། དབྱར་བྱིན་གྱིས་བརླབ་ཚུལ་ཡང་ཡོད་དེ། ཡུལ་གཙང་གི་མདུན་དུ་
བྱིན་གྱིས་བརླབ་པ། རྟེན་གང་གིས། དངོས་པོ་གང་། ཡུན་ཇི་ཙམ་དུ་བྱིན་
གྱིས་བརླབ་པ། ཆོ་ག་ཇི་ལྟ་བུས་བྱིན་གྱིས་བརླབ་པ་རྣམས་སུ་ཡོད་པའི་ཕྱིར།
དང་པོ་གྲུབ་སྟེ། ཡུལ་དགེ་སློང་ཆོས་བདུན་ལྡན་གྱི་མདུན་དུ་བྱ་བ་ཡིན་པའི་
ཕྱིར། གཉིས་པ་ཡོད་དེ། དབྱར་ཁས་བླངས་ལ་མ་ཞིག་པ་ཆོས་ལྡན་གྱི་ཕྱིར་དུ་
མཚམས་ཀྱི་ཕྱི་རོལ་དུ་འགྲོ་དགོས་པའི་རབ་བྱུང་གིས་བྱིན་རླབས་བྱ་བ་ཡིན་་་
པའི་ཕྱིར། གསུམ་པ་ཡོད་དེ། དབྱར་ཁས་བླང་བ་དེ་ཉིད་བྱ་བ་ཡིན་པའི་ཕྱིར།
བཞི་པ་ནི། གནང་བ་མ་ཐོབ་པ་དེ་རང་དོན་དུ་ཡིན་ན་ཞག་གཅིག་ནས་
བདུན་གྱི་བར་དུ་བྱིན་གྱིས་བརླབ་ཅིང་། གནང་བ་ཐོབ་པ་དེ་དགེ་འདུན་གྱི་
དོན་དུ་ཡིན་ན་ཞག་བཞི་བཅུར་བྱིན་གྱིས་བརླབ་པར་བྱ་སྟེ། འདི་ལ་མཐར་
ཐུག་པའི་མཐའ་ནི་ཞག་བདུན་ཉིད་དོ། །གནང་བ་མ་ཐོབ་པའི་མཐའ་དེ་ཡིན་
• 362 •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྨད།
ནོ། །གཞན་གྱི་ནི་ཞག་བཞི་བཅུའོ། །ཞེས་གསུངས་པའི་ཕྱིར། འདི་ཡང་སྤྱིར་
བཏང་ཡིན་ལ། དམིགས་བསལ་ལ་ཆོས་ལྡན་གྱི་བྱ་བ་ཞག་བདུན་ལ་མི་འགྲུབ་
ན་ཞག་བཞི་བཅུར་བྱིན་གྱིས་བརླབ་པ་རུང་སྟེ་ཤེས་རབ་བྱེད་པར། དགེ་
སློང་ཕོ་མོ་དང་དགེ་ཚུལ་ཕོ་མོ་དང་དགེ་སློབ་མ་ལྔ་ཞག་བཞི་བཅུར་འགྲོ་བར་
མཚུངས། ཞེས་དང༌། གཞི་གསུམ་ཆོ་གར། ཞག་བཞི་བཅུ་རིང་མཐར་ཡིན་པས།
བརྒྱད་ནས་བཞི་( ༡༦བ)བཅུའི་བར་ཇི་ཙམ་དགོས་པ་དེ་ཙམ་གྱི་ཞག་གྲངས་་་
སྨོས་ཏེ། ཞེས་དང་། གང་ཟག་གི་ཆོས་ལྡན་གྱི་བྱ་བ་ཞག་བདུན་གྱིས་མི་
འགྲུབ་པ་རྣམས་ལ་ཡང་ཞག་བརྒྱད་ནས་བཞི་བཅུ་ཚུན་ཆད་ཀྱི་བྱིན་རླབས་་་
སྔར་བཞིན་བྱ། ཞེས་གསུངས་པའི་ཕྱིར། དེས་ན་མདོ་རྩ་བར། མཐའི་ཞག་
དྲུག་ལ་བྱིན་གྱིས་བརླབ་པ་མི་འཆགས་སོ། །ཞེས་གསུངས་པའི་དོན་ཡང་།
མཐའི་ཞག་དྲུག་ལ་ཞག་བདུན་གྱི་བྱིན་རླབས་མི་འཆགས་ཞེས་པ་ཡིན་པས།
དགག་དགོས་ན་མ་བྱུང་བ་ན་བྱིན་གྱིས་བརླབས་པས་ཆོག་པའི་ཕྱིར། ལྔ་པ་
ནི། སྔགས་ཚིག་ལན་གསུམ་བཟླས་པའི་སྒོ་ནས་བྱ་ལ་དེ་ཡང་མཚམས་ནང་
དུ་རང་ད་ལྟ་ཡོད་ན་ཞག་གཅིག་དང་གཉིས་ནས་འོང་ན་ཞག་གསུམ་གྱི་བྱིན་་
རླབས་བྱ་བ་ཡིན་ནོ། །མཚམས་ནང་དུ་དགེ་སློང་གི་ཚུལ་ཁྲིམས་དང་སྲོག་དང་
ཚངས་སྤྱོད་སོགས་ཀྱི་བར་ཆད་དུ་འགྱུར་ན། བྱིན་རླབས་མ་བྱས་ཀྱང་དབྱར་
རལ་བའི་ཉེས་པ་མི་འབྱུང་སྟེ། བཅོམ་ལྡན་འདས་ཉིད་ཀྱིས་གནང་བའི་ཕྱིར་
ཏེ། ཟས་དང་སྨན་དང་ནད་གཡོག་དག་མེད་ལ་དེ་དག་མེད་པར་འཚོ་མི་ནུས་
ནད་ལས་འདའ་བར་བྱའོ། །ཞེས་གསུངས་པའི་ཕྱིར། གཞུང་དོན་ནི། གཞིའི་
སྐབས་ལ་རབ་བྱུང་སྡེ་ལྔས་དབྱར་གཞི་གཅིག་ཏུ་ཆོ་ག་སྔོན་དུ་བཏང་བས་་་་་
དབྱར་གནས་པར་ཁས་བླང་བར་བྱ་སྟེ། དེས་དེ་ལྟར་བྱས་པའི་དགོས་པ་
མཐོང་བའི་ཕྱིར།
• 363 •



པཎ་ཆེན་བདེ་ལེགས་ཉི་མས་མཛད།
ཆ༣ དགག་དབྱེའི་སྒོ་ནས་བསླབ་པ་ཡོངས་སུ་སྦྱོང་ང༌།
༈ དེ་རྣམས་ཀྱི་ནང་ནས། མི་སྨྲ་བའི་ཡིད་དམ་བཅའ་བར་མི་བྱའོ། །ཞེས་
སོགས་ཀྱིས་དགག་དབྱེའི་སྒོ་ནས་བསླབ་པ་ཡོངས་སུ་སྦྱོང་བ་འཆད་པའི་ཚུལ་
ཇི་ལྟ་བུ་ཞེ་ན། འདི་ལ་གཞིའི་སྐབས་ནས་འབྱུང་བ་དང་། ཕྲན་ཚེགས་ལ་
སོགས་པའི་སྐབས་ནས་འབྱུང་བ་གཉིས་ལས། དང་པོ་ལ། ཡིད་དམ་ངན་པ་
དགག་པ་དང་། དགག་དབྱེ་དངོས་གཉིས་ལས། དང་པོ་སྟོན་པ་ལ། མི་སྨྲ་བའི་
ཞེས་པ་ནས། སྦོམ་པོའོ། །ཞེས་པའི་བར་གསུངས། གཉིས་པ་སྟོན་པ་ལ། དབྱར་
གནས་པས་དགེ་འདུན་ལ་མཐོང་བ་དང་ཐོས་པ་དང་དོགས་པ་དག་གིས་་་་་་
དགག་དབྱེ་བྱའོ། །ཞེས་པ་ནས། དང་པོ་དག་ན་དགག་དབྱེ་བྱའོ། །ཞེས་པའི་
བར་གསུངས། གཉིས་པ་སྟོན་པ་ལ། ནང་དང་བཅས་པས་བཟོད་པ་མ་བྱས་
པར་དགག་དབྱེ་མི་བྱའོ། །ཞེས་པ་ནས། མི་བཟོད་པར་མི་བྱའོ། །ཞེས་པའི་
བར་གསུངས། དབྱར་གནས་པས་ཞེས་སོགས་ཀྱི་སྐབས་སུ་དགག་དབྱེའི་རྣམ་
གཞག་བཤད་པ་ལ། ( ༡༧ན） ཡུལ་གང་ལ་དགག་དབྱེ་བྱ་བ། རྟེན་གང་གིས།
བྱེད་པ་པོ་གང་གིས། དངོས་པོ་གང་གིས། དུས་ནམ་གྱི་ཚེ། ཆོ་ག་ཇི་ལྟ་བུས།
དགོས་པ་གང་གི་ཕྱིར་དུ་བྱ་བ། དེའི་སྒྲ་བཤད་པ་དང་བརྒྱད། དང་པོ་ནི།
ཕྱོགས་བཅུའི་དགེ་འདུན་ལ་བྱ་བ་སྟེ། དབྱར་གནས་པས་དགེ་འདུན་ལ་ཞེས་
སོགས་དང༌། བུ་ཊིཀ་ལས། ཕྱོགས་བཅུའི་དགེ་འདུན་མཐའ་དག་ལའོ། །ཞེས་
གསུངས་པའི་ཕྱིར། གཉིས་པ་ནི། དབྱར་ཁས་བླངས་པའི་རབ་བྱུང་སྡེ་ལྔས་བྱ་
ལ། དེར་མ་ཟད་དེ་ཁས་མ་བླངས་པ་དང་། དེ་རལ་བ་སོགས མཚམས་ནང་
དེར་ཡོད་པའི་རབ་བྱུང་ཐམས་ཅད་ཀྱིས་བྱ་དགོས་ཏེ། དེའི་ཉིན་དེ་ཐམས་
ཅད་ཀྱིས་གསོ་སྦྱོང་བྱ་དགོས་པ་གང་ཞིག །དེའི་ཉིན་དགག་དབྱེ་ལས་ལོགས་
སུ་གསོ་སྦྱོང་མི་འབྱུང་བའི་ཕྱིར། གསུམ་པ་ནི། དགེ་འདུན་རྣམས་ཀྱིས་བསྐོས་
，364 •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྨད།
པའི་དགེ་སློང་གི་མདུན་དུ་བྱ་ལ། བསྐོས་པ་དེས་གཞན་བསྐོས་པ་ཡོད་ན་དེའི་
མདུན་དུ་དང༌། དེ་མེད་ན་ལས་གྲལ་དེར་ཡོད་པའི་དགེ་སློང་གང་ཡང་རུང་
བའི་མདུན་དུ་བྱ་བ་ཡིན་ནོ། །བཞི་པ་ནི། སྤྱིར་བཏང་ལ་ལྟུང་བ་མཐོང་ཐོས་
དོགས་གསུམ་གྱི་ལྟུང་བའི་དགག་དབྱེ་དང༌། རང་གི་དངོས་པོ་ཁབ་ལ་སོགས་
པའི་རྫས་ཀྱི་དགག་དབྱེ་བྱ་བ་ཡིན་ལ། དམིགས་བསལ་དུ་ཕམ་པ་མ་གཏོགས་
གང་ཟག་འདི། ཞེས་པ་དང༌། ལྟུང་བ་འདི་མ་གཏོགས་གླེང་ཞེས་པ་ལྟ་བུ་དང་།
གཞི་དང་གང་ཟག་གཉིས་ཀ་འཇོག་པ་དང༌། གཞི་འཇོག་ལ་གང་ཟག་མི་
འཇོག་པ། གང་ཟག་འཇོག་ལ་གཞི་མི་འཇོག་པ་སོགས་བྱ་བ་ཡིན་པའི་ཕྱིར།
ཕམ་པ་བཞག་ཏུ་མི་རུང་སྟེ། ཕམ་པ་འཆབ་བཅས་བྱུང་ན་གནས་ནས་བསྐྲད་
པར་བྱ་དགོས་པའི་ཕྱིར། ལྔ་པ་ལ། དུས་མ་ཡིན་པ་དང་དུས་སུ་བྱ་བ་གཉིས་
ལས། དང་པོ་ལ། དུས་ཀྱི་སྔར་བྱ་བ་དང་། དུས་ཀྱི་ཕྱིས་བྱ་བ་གཉིས་ལས།
དང་པོ་ལ། དུ་མ་ཡོད་དེ། དབྱར་ནང་དུ་ཆོས་ལྡན་གྱི་བྱ་བས་འགྲོ་དགོས་
པ་བྱུང་ན། གསོ་སྦྱོང་གཉིས་སམ་གསུམ་ཐལ་ནས་ཉ་ཤི་གཅིག་དང་བསྟུན་
ནས་དགག་དབྱེ་བྱ་བ་དང་། དེའི་ལོང་མེད་པར་ཐུག་ཐུབ་ཏུ་འགྲོ་དགོས་པ་
བྱུང་ན་ནམ་སྐབས་སུ་འབབ་ན་ཚོགས་ཀྱིས་དགག་དབྱེ་བྱ་བ་དང་། དབྱར་
བྱིན་གྱིས་བརླབས་ཏེ་སོང་བ་ན་གཞན་དགག་དབྱེ་བྱེད་པ་དང་ཕྲད་ན་དེར་་་
དགག་དབྱེ་བྱ་བ་དང༌། དགེ་སློང་འཐབ་ཀྲོལ་ཅན་འོང་བ་ཐོས་པས་འཇིགས་
( ༡༧བ)པ་ན་གསོ་སྦྱོང་གཉིས་སམ་གསུམ་ཐལ་ནས་འཐབ་ཀྲོལ་ཅན་མ་སླེབ་་་
པའི་སྔ་རོལ་ནས་དགག་དབྱེ་བྱ་བ་རྣམས་སུ་ཡོད་པའི་ཕྱིར། དང་པོ་གྲུབ་སྟེ།
དབྱར་གྱི་ནང་དུ་བྱ་བས་འགྲོ་དགོས་ན་དགག་དབྱེ་བྱའོ། །ཞེས་གསུངས་པའི་
ཕྱིར། གཉིས་པ་གྲུབ་སྟེ། གནས་པར་མི་ནུས་པ་ཉིད་ཡིན་ན་སྤྱོད་ཡུལ་དུ་གྱུར་
པའི་དགེ་སློང་ལ་ཚོགས་ཀྱི་དགག་དབྱེ་གོ་བར་བྱའོ། །ཞེས་གསུངས་པའི་ཕྱིར།
གསུམ་པ་གྲུབ་སྟེ། བྱིན་གྱིས་བརླབས་ཏེ་སོང་བས་དེང་སྔར་དགག་དབྱེ་བྱེད་
• 365 •



པཎ་ཆེན་བདེ་ལེགས་ཉི་མས་མཛད།
པ་དེ་དག་དང་ལྷན་ཅིག་བྱས་ན་དགག་དབྱེ་བྱས་པ་ཉིད་ཡིན་ནོ། །ཞེས་
གསུངས་པའི་ཕྱིར། བཞི་པ་གྲུབ་སྟེ། གལ་ཏེ་གནས་པར་ཁས་བླངས་པ་དག་
གིས་དགེ་སློང་འཐབ་ཀྲོལ་བྱེད་པ་དག་འོང་བར་ཐོས་པར་འགྱུར་ན་གལ་ཏེ་་་་
གསོ་སྦྱོང་གཉིས་སམ་གསུམ་ཐལ་བར་འགྱུར་ན་དགག་དབྱེ་བྱའོ། །ཞེས་
གསུངས་པའི་ཕྱིར། གཉིས་པ་ནི། གལ་ཏེ་དུས་ཀྱི་དགག་དབྱེའི་ཉིན་དགེ་སློང་
འཐབ་ཀྲོལ་ཅན་སླེབས་ན། དེའི་ཉིན་གསོ་སྦྱོང་བྱ་བ་ནས། དེ་སོང་བའི་འོག་
ཏུ་ཉ་ཤི་གཅིག་དང་བསྟུན་ནས་དགག་དབྱེ་བྱ་སྟེ། དང་པོ་དག་ན་དགག་དབྱེ་
བྱའོ། །ཞེས་གསུངས་པའི་ཕྱིར། གཉིས་པ་ནི། དབྱར་སྔ་མ་ཁས་བླངས་པ་ཡིན་
ན་སྟོན་ཟླ་འབྲིང་པོའི་ཚེས་བཅོ་ལྔ་དང༌། དབྱར་ཕྱི་མ་ཁས་བླངས་པ་ཡིན་ན་
སྟོན་ཟླ་ཐ་ཆུང་གི་ཚེས་བཅོ་ལྔ་ལ་དགག་དབྱེ་བྱ་སྟེ། དབྱར་རྣམས་ཀྱི་ཐ་མའི་
ཉི་མ་ལའོ། །ཞེས་གསུངས་པའི་ཕྱིར། དྲུག་པ་ལ། སྦྱོར་བ། དངོས་གཞི། མཇུག་
གསུམ་ལས། དང་པོ་ཡོད་དེ། ཞག་བཅུའམ་ཟླ་བ་ཕྱེད་འདས་ནས་དགག་དབྱེ་
འབྱུང་བ་ན་སྤྱོད་ཡུལ་གྱི་གྲོང་དུ་བརྗོད་པ་དང་། དེ་ཉིན་ནས་གཙུག་ལག་
ཁང་བརྒྱན་ཅིང་བྱི་དོར་བྱ་བ་དང༌། ཚེས་བཅུ་བཞིའི་མཚན་ཐོག་ཐག་ཏུ་ཆོས་
བཤད་ཉན་བྱ་བ་དང་། ཚེས་བཅོ་ལྔའི་ཉིན་ཡང་ལས་ཀྱི་མདུན་རོལ་ཚུན་དུ་
འབེལ་བའི་གཏམ་གྱིས་དུས་འདའ་བར་བྱ་བ་དང་། གསོ་སྦྱོང་གི་སྦྱོར་བ་ལ་
བཤད་པའི་སྟེང་དུ་ནང་དུ་འདུས་མ་ཐག་ཏུ་ཐམས་ཅད་ཕན་ཚུན་ཕྱག་ཟིང་་་
པོ་བྱས་ནས། དབྱར་གྱི་ནང་དུ་དགེ་འདུན་གྱི་ཐུགས་དང་འགལ་བ་བྱུང་བ་
རྣམས་བཟོད་པར་མཛད་པར་ཞུ། ཞེས་སོགས་བརྗོད་པར་བྱ་བ་རྣམས་སུ་
ཡོད་པའི་ཕྱིར། གཉིས་པ་ལ། དགག་དབྱེ་བྱེད་པ་པོ་བསྐོ་བ། བསྐོས་པའི་དགེ་
སློང་གི་མདུན་དུ་དགག་དབྱེ་བྱ་བ། དགག་( ༡ ༨ན）དབྱེའི་གོ་རིམ་བཤད་པ་
དང་གསུམ། དང་པོ་ནི། དགེ་སློང་ཁྱད་པར་གསུམ་ལྡན་དགག་དབྱེའི་ཆོ་ག་ལ་
མཁས་པ་ཞིག་ལ། དགེ་འདུན་གྱིས་སྤྲོ་བ་དྲིས་ཏེ། གསོལ་བ་འབའ་ཞིག་པའི་
• 366 .



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྨད།
ལས་ཀྱིས་བསྐོ་བར་བྱ་བ་ཡིན་ནོ། །དགེ་སློང་བཞི་ལས་མེད་ན་དགག་དབྱེ་མི་
འཆགས་ཏེ། བསྐོ་ཡུལ་དེ་མ་གཏོགས་དགེ་འདུན་གྲངས་ཚང་གཅིག་གིས་བསྐོ་
བར་བྱ་དགོས་པའི་ཕྱིར། བསྐོ་ཡུལ་དེ་ཡང་གཅིག་དང་གཉིས་དང་གསུམ་ལ་
སོགས་པ་གང་རིགས་བསྐོ་བར་བྱ་སྟེ། དགག་དབྱེ་བྱེད་པ་བསྐོ་བར་བྱའོ། །མི་
ནུས་ན་དུ་མའོ། །ཞེས་གསུངས་པའི་ཕྱིར། བསྐོས་པའི་དགེ་སློང་དེས་ཇི་ལྟར་
བྱ་བ་ཡོད་དེ། ཐམས་ཅད་ལ་རྩྭ་དུར་བ་གྲིམ་པ་སོགས་བྱ་བ་ཡིན་པའི་ཕྱིར།
གཉིས་པ་ལྟུང་བའི་དགག་དབྱེ་ཇི་ལྟར་བྱ་བའི་ཚུལ་ཡོད་དེ། བསྐོས་པའི་དགེ་
སློང་གི་མདུན་དུ་ཐམས་ཅད་ཀྱིས་རྩྭ་དུར་བ་བསྣོལ་ནས་གཉིས་ཀས་བཟུང་་་་
སྟེ་སྔགས་ཚིགས་ལན་གསུམ་བརྗོད་པའི་སྒོ་ནས་བྱ་བ་ཡིན་པའི་ཕྱིར། རྩྭ་དུར་
བ་བསྣོལ་ཏེ་འཛིན་པ་ནི་བཀྲ་ཤིས་ཀྱི་རྩྭ་ཕན་ཚུན་འདུད་པ་ལྟར་ལྟུང་བ་གླེང་
དྲན་བྱེད་པ་ལ་འདུད་པར་བྱེད་པ་མཚོན། ཞེས་སློབ་དཔོན་དགེ་ལེགས་
བཤེས་གཉེན་གྱིས་བཤད། རྫས་ཀྱི་དགག་དབྱེ་བྱ་བའི་ཚུལ་ཡོད་དེ། རང་གི་
རྫས་ཁབ་དང་ཨ་རུ་ར་ཡན་ཆད་ཀྱིས་དགག་དབྱེ་བྱ་བ་ཡིན་པའི་ཕྱིར། གསུམ་
པ་ནི། དང་པོར་དགེ་སློང་ཕ། དེ་རྗེས་དགེ་ཚུལ། དེ་རྗེས་དགེ་སློང་མ། དེ་
རྗེས་དགེ་སློབ་མ། དེ་རྗེས་དགེ་ཚུལ་མ་རྣམས་ཀྱིས་དགག་དབྱེ་བྱའོ། །བདུན་
པ་ནི། ལྟུང་བའི་དགག་དབྱེ་བྱས་པ་ལ་དགོས་པ་ཡོད་དེ། ཆོས་རྣམ་པར་དག་
པར་བྱ་བའི་ཆེད་ཡིན་པའི་ཕྱིར། དེ་ཡང་ཡིན་ཏེ། ལྟུང་བ་གླེང་གཞིའི་སྐབས་
ཕྱེ་སྟེ། ལྟུང་བ་གླེང་པ་ན་སྤྱིར་ལྟུང་བ་ཡིན་མིན་དང་། བྱེ་བྲག་ཏུ་ལྟུང་བ་གང་
ཡིན་འབེལ་བའི་གཏམ་གྱིས་གཏན་ལ་ཕབས་པས་ཆོས་རྣམ་པར་དག་པར་་་་་
འགྱུར་བའི་ཕྱིར་ཏེ། འདི་ལྟར་བཅོམ་ལྡན་འདས་ཀྱིས་ཚུལ་ཁྲིམས་རྣམ་པར་
དག་པར་བྱ་བའི་ཕྱིར་ནི་གསོ་སྦྱོང་གསུངས་ཆོས་རྣམ་པར་དག་པར་བྱ་བའི་་་
ཕྱིར་ནི་དགག་དབྱེ་གསུངས་པས་གལ་ཏེ་འདོད་ན་དགག་དབྱེ་གྱིས་ཤིག་ཅེས་
གསུངས་པའི་ཕྱིར། རྫས་ཀྱི་དགག་དབྱེ་བྱས་པ་ལ་དགོས་པ་ཡོད་དེ། རྙེད་
• 367 •



པཎ་ཆེན་བདེ་ལེགས་ཉི་མས་མཛད།
པའི་( ༡ ༨ བ）སྒོ་ནས་དབྱེ་བར་བྱ་བའི་ཆེད་ཡིན་པའི་ཕྱིར། དབ།ག་དབྱེའི་ཉིན་
དགེ་འདུན་ལ་བསྙེན་བཀུར་བྱས་པ་ལ་ཕན་ཡོན་ཁྱད་པར་ཅན་འབྱུང་སྟེ། དེ་
ལ་འགོག་སྙོམས་ལས་ལངས་མ་ཐག་པ་ལ་བསྙེན་བཀུར་བྱས་པ་ལྟ་བུའི་པན་་་
ཡོན་འབྱུང་བའི་ཕྱིར། བརྒྱད་པ་ནི། ཅིའི་ཕྱིར་དགག་དབྱེ་ཞེས་བྱ་ཞེ་ན།
དབྱར་གྱི་ནང་དུ་ལྟུང་བ་གླེང་བ་སོགས་དགག་པ་ལས། དེ་གླེང་པ་སོགས་ཀྱིས་
སྐབས་དབྱེ་བས་དེ་ལྟར་བརྗོད་པའི་ཕྱིར། ངག་དོན་ནི། མི་སྨྲ་བའི་ཞེས་སོགས་
ལ་དགོས་མེད་དུ་མི་སྨྲ་བའི་བརྟུལ་ཞུགས་བླང་བར་མི་བྱ་སྟེ། དེ་མུ་སྟེགས་ཀྱི་
བརྟུལ་ཞུགས་ཡིན་པའི་ཕྱིར། དེ་འདྲའི་བརྟུལ་ཞུགས་དེས་སྡིག་པ་འདག་པ་
དང༌། གྲོལ་བ་འཐོབ་སྙམ་དུ་སེམས་པར་མི་བྱ་སྟེ་དེ་ལྟར་བྱས་ན་དགེ་འདུན་
གྱི་དབྱེན་དུ་གཏོགས་པའི་ཉེས་པ་སྦོམ་པོ་འབྱུང་བའི་ཕྱིར། དབྱར་གནས་
པར་ཞེས་སོགས་ལ། རབ་བྱུང་སྡེ་ལྔས་དགག་དབྱེ་བྱ་བར་གནང་སྟེ། དེས་ཁྱད་
པར་དུ་བྱས་པའི་དགོས་པར་མཐོང་བའི་ཕྱིར།
ཅ༢ བདེ་བར་གནས་པའི་རྐྱེན་བསྟེན་པའི་སྒོ་ནས་
བསླབ་པ་ཡོངས་སུ་སྦྱོང་བ།
ཇ༡ བདེ་བར་གནས་པའི་རྐྱེན་གོས་བསྟེན་པ།
ཉ༡ བག་ཡངས་དང་འབྲེལ་བ་སྲ་བརྐྱང་གི་གཞི།
༈ སྲ་བརྐྱང་གདིང་བར་བྱའོ། །ཞེས་སོགས་ཀྱི་སྐབས་སུ། གཞུང་འདི་
རྣམས་ཀྱིས་བདེ་བར་གནས་པའི་རྐྱེན་བསྟེན་པའི་སྒོ་ནས་བསླབ་པ་སྲུང་ཚུལ་
འཆད་ན། དེའི་ཚུལ་ཇི་ལྟ་བུ་ཞེ་ན་འདི་ལ་བདེ་བར་གནས་པའི་རྐྱེན་གོས་
བསྟེན་པ་དང་། བདེ་བར་གནས་པའི་རྐྱེན་སྨན་བསྟེན་པ་གཉིས་ལས། དང་པོ་
སྟོན་པ་ལ། སྲ་བརྐྱང་ཞེས་པ་ནས། གཡོགས་དག་ལ་བསྟེན་པར་བྱའོ། །ཞེས་
པའི་བར་གསུངས། གཉིས་པ་སྟོན་པ་ལ། སྨན་བསྟེན་པར་བྱའོ །ཞེས་སོགས་
，368 •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྨད།
གསུངས། དང་པོ་ལ། བག་ཡངས་དང་འབྲེལ་བ་སྲ་བརྐྱང་གི་གཞི། འཚོ་བའི་
ཡོ་བྱད་དང་འབྲེལ་བ་གོས་ཀྱི་གཞི། དམིགས་བསལ་དང་འབྲེལ་བ་ཀོ་ལྤགས་
ཀྱི་གཞི་དང་གསུམ་ལས། དང་པོ་སྟོན་པ་ལ། སྲ་བརྐྱང་ཞེས་པ་ནས། ཉེས་པ་
མེད་དོ། །ཞེས་པའི་བར་གསུངས། གཉིས་པ་སྟོན་པ་ལ། མཚོན་གྱིས་མ་དྲས་
པའི་གོས་སྤྱད་པར་མི་བྱའོ། །ཞེས་པ་ནས། ཁྲིས་གཅིག་གིས་ཀྱང་ངོ། ཞེས་པའི་
བར་གསུངས། གསུམ་པ་སྟོན་པ་ལ། ཡུལ་དབུས་ཀྱི་མཚམས་སོ། །ཞེས་པ་ནས།
བསྟེན་པར་བྱའོ། །ཞེས་པའི་བར་གསུངས། ཁོ་ནར། དེ་ལྟར་ན། ལུང་གཞི་ལས།
དགག་དབྱེ་དབྱར་དང་ཀོ་ལྤགས་དང་། ཞེས་སོགས་ཀྱི་གོ་རིམ་དང་འགལ་ལོ། །
ཞེ་ན་སྐྱོན་མེད་དེ། འདིར་དང་པོར་དབྱར་གནས། དེ་རྗེས་( ༡༩ན) དགག་དབྱེ་
བསྟན་པ་ནི། དབྱར་ཁས་བླངས་པ་ནས་དགག་དབྱེ་འབྱུང་བའི་རྒྱུ་མཚན་
གྱིས་དེ་རྗེས་དགག་དབྱེ་བསྟན་པའི་ཕྱིར་དང་། དགག་དབྱེའི་རྗེས་སུ་སྲ་
བརྐྱང་གདིང་བ་འབྱུང་བའི་རྒྱུ་མཚན་གྱིས་དེ་རྗེས་སྲ་བརྐྱང་བསྟན། གོས་ཡོ་
བྱད་ཀྱི་གཙོ་བོ་དང་ཀོ་ལྤགས་དམིགས་བསལ་ཡིན་པས། སྤྱིར་བཏང་དམིགས་
བསལ་གྱི་དབང་དུ་བྱས་ནས་དང་པོར་གོས་ཀྱི་གཞི། དེ་རྗེས་ཀོ་ལྤགས་ཀྱི་གཞི་
བསྟན་པའི་ཕྱིར། དེས་ན་སྲ་བརྐྱང་གི་གཞི་དེ་ལ་ཡང་གཞིའི་སྐབས་ནས་
འབྱུང་བ་དང་། ཞུ་བ་ལ་སོགས་པའི་སྐབས་ནས་འབྱུང་བ་གཉིས་ལས། དང་
པོ་སྟོན་པ་ལ་སྲ་བརྐྱང་གདིང་བར་བྱའོ། །ཞེས་པ་ནས། མ་ཕྱུང་ན་ཐམས་ཅད་
ཀྱི་དེའི་དུས་ཀྱི་རྙེད་པ་བགོ་བར་མི་བྱའོ། །ཞེས་པའི་བར་གསུངས། གཉིས་པ་
སྟོན་པ་ལ། དགག་དབྱེ་ཇི་ལྟ་བུ་དེ་བཞིན་དུ་གདིང་ངོ་ཞེས་པ་ནས། སུམ་མདོ་
ཚུན་ཆད་དུ་འདུག་པ་ལ་ཡང་ཉེས་པ་མེད་དོ། །ཞེས་པའི་བར་གསུངས། དེས་
ན་གཞུང་འདིའི་སྐབས་སུ་སྲ་བརྐྱང་གི་རྣམ་གཞག་ཅུང་ཟད་བཤད་པ་ལ། སྲ་
བརྐྱང་དང་པོར་གདིང་བ། བར་དུ་བརྐྱང་བ། ཐ་མར་འབྱུང་བའོ། །དང་པོ་ལ།
དགོས་པ་ཅིའི་ཕྱིར་དུ་གདིང་བ། རྟེན་གྱི་གང་ཟག་གང་གིས་གདིང་བ། གནས་
， 36) •



པཎ་ཆེན་བདེ་ལེགས་ཉི་མས་མཛད།
གང་དུ་གདིང་བ། དངོས་པོ་གང་གདིང་བ། བྱེད་པ་པོ་གང་གིས་གདིང་བ་ ཆོ་
ག་ཇི་ལྟ་བུས་གདིང་བ། དུས་ནམ་གྱི་ཚེ་གདིང་བ། ཡུན་ཇི་སྲིད་དུ་གདིང་བ།
དེའི་སྒྲ་བཤད་པ་དང་དགུ་ལས། དང་པོ་ནི། སྲ་བརྐྱང་གདིང་པ་ལ་དགོས་ལ་
ཡོད་དེ། གནས་བསྲུང་བར་བྱ་བ་དང་། རང་བདེ་བ་ལ་རེག་པར་བྱ་བ་དང་།
གཞན་སྦྱིན་པ་པོ་རྣམས་ཚོགས་རྫོགས་པའི་དགོས་པ་ཡོད་པའི་ཕྱིར། དང་པོ་
གྲུབ་སྟེ། སྲ་བརྐྱང་བཏིང་བས་སུ་བརྐྱང་གདིང་བ་དེར་གཏོགས་པའི་དགེ་
འདུན་རྣམས་ཐུགས་མཐུན་པར་འགྱུར་བའི་ཕྱིར། གཉིས་པ་གྲུབ་སྟེ། ས་
བརྐྱང་གདིང་བའི་བར་ལ་ལྟུང་བ་བཅུ་བག་ཡངས་སུ་གནང་བས་བདེ་བར་་་
གནས་པར་འགྱུར་བའི་ཕྱིར། ལྟུང་བ་བཅུ་ཡང་ཡོད་དེ། འཆང འཇོག་འབྲས་
གསུམ། ཡང་ཡང་ཟ་བ། འདུས་ཤིང་ཟ་བ། མ་སྨྲས་པར་གྲོང་དུ་འགྲོ་བ། ཁྱིམ་
པ་ལ་གོས་རང་གར་སློང་བ། བྱིན་གྱིས་མ་རླབས་པའི་གོས་དྲུ་མ་འཆང་བ།
སྣམ་སྦྱར་མེད་པར་( ༡༩ བ) བླ་གོས་དང་མཐང་གོས་ཙམ་ལ་བརྟེན་ནས་འ་མ་་་
གྱི་བཞི་མདོ་ཚུན་དུ་ལྗོངས་རྒྱུར་འགྲོ་བ་ལྷག་མ་རྣམས་དང་རྙེད་་པ་ཐུན་མོང་་
དུ་འགྱུར་བ་རྣམས་སུ་ཡོད་པའི་ཕྱིར་ཏེ། གསུམ་པོ་དག་ཇི་ལྟ་བ་དེ་བཞིན་དུ་
སྲ་བརྐྱང་བཏིང་ན་ནི་ལྷག་མ་ཡང་ཡང་ཟ་བ་དང་། འདུས་ཤིང་ཟ་བ་དང་།
མ་སྨྲས་པར་གྲོང་དུ་འགྲོ་བ་དང༌། གོས་སློང་བ་ལ་ཡང་ཉེས་པ་མེད་ལ་དེ་ལྷག་
མ་དག་དང་རྙེད་པ་ཐུན་མོང་དུ་འགྱུར་རོ། །ཞེས་གསུངས་པའི་ཕྱིར། རྒྱས་
པར་དབྱེ་ན། བཅུ་གསུམ་ཡོད་དེ། སློང་བར་མི་རིགས་པས་སློང་བ་དཔགས་པ་
སློང་བ། སོ་སོ་ནས་དཔགས་པ་སློང་བ་གསུམ་གོས་སློང་བའི་ནང་དུ་འདུ་བར་
བྱ་བ་ཡིན་པའི་ཕྱིར། གསུམ་པ་གྲུབ་སྟེ། དེའི་དུས་སུ་སྦྱིན་བདག་གིས་ཕུལ་
བའི་རྫས་ལ་དགེ་འདུན་གྱིས་ལོངས་སྤྱོད་པས་བསོད་ནམས་འཐོབ་པའི་ཕྱིར།
གཉིས་པ་ཡོད་དེ། བསྙེན་པར་རྫོགས་པ། ཆོས་བདུན་ལྡན་ཡིན་པ། ཐམས་
ཅད་ཀྱིས་གནས་གཅིག་ཏུ་དབྱར་གནས་པར་ཁས་བླངས་པ། མ་རལ་བ་ཡིན་
• 37 (0 •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྨད།
པ། ས་རང་བཞིན་དུ་གནས་པ་ཡིན་པའི་ཁྱད་ཆོས་རྣམས་དང་ལྡན་པ་ཅིག་
དགོས་པའི་ཕྱིར་ཏེ། དབྱར་གནས་པར་ཁས་མ་བླངས་པ་དང་དབྱར་རལ་
པ་དང་དབྱར་ཕྱི་མར་གནས་པར་ཁས་བླངས་པ་དང་དབྱར་གནས་གཞན་དུ་
གནས་པར་ཁས་བླངས་པ་དག་ལ་དེ་མི་འབྱུང་ངོ༌། །ཞེས་གསུངས་པའི་ཕྱིར།
དབྱར་ཕྱི་མ་ཁས་བླངས་པ་ལ་དེ་མི་རུང་ཞེས་པའི་དོན་ཡང་ཡོད་དེ། གནས་
ཅིག་ཏུ་ལ་ལས་དབྱར་སྔ་མ་ཁས་བླངས། ལ་ལས་དབྱར་ཕྱི་མ་ཁས་བླངས་པ་
ལྟ་བུ་ཡིན་ན་དབྱར་ཕྱི་མ་ཁས་བླངས་པ་དེས་གནས་དེར་སྲ་བརྐྱང་གདིང་དུ་་
མི་རུང་ཞེས་པའི་དོན་ཡིན་གྱི། དབྱར་ཕྱི་མ་ཁས་བླངས་པས་གདིང་དུ་མི་རུང་
བར་བསྟན་པ་མ་ཡིན་གྱི་དགེ་འདུན་ཐམས་ཅད་གནས་གཅིག་ཏུ་དབྱར་ཕྱི་་
མ་ཁས་བླངས་པ་ཡིན་ན་དེར་སྲ་བརྐྱང་གདིང་དུ་རུང་བའི་ཕྱིར་ཏེ། རྒྱ་ཆེར་
འགྲེལ་ལས། དགེ་འདུན་ཐམས་ཅད་དབྱར་ཕྱི་མ་ཁས་བླངས་པ་དག་ལ་ཡང་
སྲ་བརྐྱང་གདིང་བར་ཆགས་སོ། །དེ་གདིང་བའི་དུས་ནི་སྟོན་ཟླ་ཐ་ཆུང་གི་
ཚེས་བཅུ་དྲུག་གོ །དཔྱིད་ཟླ་འབྲིང་པོའི་ཉ་ལ་དེ་བྱུང་ངོ༌། །ཞེས་གསུངས་པའི་
ཕྱིར། གསུམ་པ་གྲུབ་སྟེ། དབྱར་གང་དུ་ཁས་བླངས་པའི་གནས་དེར་གདིང་
བར་བྱ་བ་ཡིན་པའི་ཕྱིར། དབྱར་གནས་གཞན་དུ་གནས་པར་ཁས་བླངས་པ་
དག་ལ་དེ་མི་འབྱུང་ངོ༌། །ཞེས་( ༢༠ ན）གསུངས་པའི་ཕྱིར། བཞི་པ་ཡོད་དེ།
ཁྱད་ཆོས་བཞི་དང་ལྡན་པའི་གོས་གདིང་བར་བྱ་སྟེ། རྒྱུས་ཁྱད་པར་དུ་བྱས་པ།
ངོ་བོས་ཁྱད་པར་དུ་བྱས་པ། བདག་པོས་ཁྱད་པར་དུ་བྱས་པ། གྲངས་ཀྱིས་
ཁྱད་པར་དུ་བྱས་པ་ཅིག་དགོས་པའི་ཕྱིར། དང་པོ་གྲུབ་སྟེ། དབྱར་གྱི་རྙེད་པ་
ལས་བྱུང་བ་ཡིན་པ། སྲ་བརྐྱང་གདིང་བའི་ཉི་མ་དེ་ཡན་ཆད་ལ་གྲུབ་པ། གོས་
ཀྱི་རྙེད་པར་བགྲངས་པ་ཡིན་པ་རྣམས་དགོས་པའི་ཕྱིར་ཏེ། དབྱར་གྱི་རྒྱུ་ལས་
བྱུང་བ་གདིང་བའི་ཉི་མའི་མཐར་གྲུབ་པ་གོས་ཀྱི་རྙེད་པར་བགྲང་བའོ། །ཞེས་
གསུངས་པའི་ཕྱིར། གཉིས་པ་ལ། རུང་བ་དང༌། ཚད་གཉིས་ལས། དང་པོ་ལ་
37 1 •



པཎ་ཆེན་བདེ་ལེགས་ཉི་མས་མཛད།
རྒྱུ་རུང་བ། དབྱིབས་རུང་བ། ཁ་དོག་རུང་བ། གནས་སྐབས་རུང་བ་དང་བཞི་
ལས། དང་པོ་གྲུབ་སྟེ། རྒྱུ་སྣམ་བུ་བཞིན་དུ་ཤད་བརྡབ་མ་བྱས་པ་དང༌། རྒྱུ་མ་
བཏགས་པར་མི་རུང་བ་ལ་བྱས་པ་མ་ཡིན་པ་ཅིག་དགོས་པའི་ཕྱིར་ཏེ། བཤད་
བརྡབ་མ་བྱས་པ་དང༌། ཞེས་དང་། རྒྱུ་མ་བརྟགས་པ་དང་། ཞེས་གསུངས་
པའི་ཕྱིར། གཉིས་པ་གྲུབ་སྟེ། གྲ་འཕྱེད་པ་ལ་སོགས་པ་ཡ་ཡོར་གྱུར་པ་མ་ཡིན་
པ་སོགས་དགོས་པའི་ཕྱིར་ཏེ། ཡ་ཡོར་མ་གྱུར་པ་དང༌། ཞེས་གསུངས་པའི་
ཕྱིར། གསུམ་པ་གྲུབ་སྟེ། རུང་བའི་ཚོན་གྱིས་ཁ་བསྒྱུར་བ་ཅིག་དགོས་པའི་ཕྱིར་
ཏེ། ཁ་བསྒྱུར་བའོ། །ཞེས་གསུངས་པའི་ཕྱིར། བཞི་པ་གྲུབ་སྟེ། མ་དམུགས་པ་
དང་མ་ཟེགས་པ་མཐུད་པ་མེད་པ་དང་ལྷན་པ་རིང་པོ་མ་ཕོག་པ་དང༌། སྲ་བ་
གཞན་གྱིས་ལོངས་མ་སྤྱད་པ་རྣམས་དགོས་པའི་ཕྱིར་ཏེ། མ་དམུགས་པ་དང་
མ་ཟེགས་པའོ། །ཞེས་དང་། ཡོངས་སུ་མ་སྤྱད་པའོ། །སྲ་བའོ། །མཐུད་མ་ཅན་
དང་ལྷན་རིང་ཅན་དང༌། ཞེས་གསུངས་པའི་ཕྱིར་དང་། དྭངས་ཤིང་དྲུབས་
པའི། །ཟིན་པའོ། །ཞེས་གསུངས་པའི་ཕྱིར། གཉིས་པ་ནི། ཆོས་གོས་ཀྱི་ཆེ་ཚད་
སྲིད་དུ་ཁྲུ་ལྔ་ཡོད་པ་དང་། དེ་ལས་ལྷག་ཀྱང་གདིང་དུ་རུང་སྟེ། འདི་བག་
ཡངས་ཀྱི་གོས་ཡིན་པའི་ཕྱིར་ཏེ། ལྔ་པའོ། །ལྷག་པ་ཡང་ངོ༌། །ཞེས་གསུངས་
པའི་ཕྱིར། གསུམ་པ་བདག་པོའི་ཁྱད་པར་ལ་དགེ་འདུན་སྤྱིར་དབང་བ་ཅིག་
དགོས་ཏེ། འདི་ལ་དགེ་འདུན་སྤྱིས་བྱིན་བརླབས་བྱ་དགོས་པའི་ཕྱིར་ཏེ། དགེ་
འདུན་གྱིའོ། །ཞེས་གསུངས་པའི་ཕྱིར། བཞི་པ་གྲུབ་སྟེ། སྣམ་སྦྱར་བླ་གོས་
མཐང་གོས་ཏེ་ཆོས་གོས་གསུམ་ཕྲུགས་གཅིག་གདིང་བར་( ༢༠ བ）བྱ་སྟེ། ཆོས་
གོས་གསུམ་མོ། །ཞེས་གསུངས་པའི་ཕྱིར། སུམ་ཕྲུགས་དུ་མ་ཡོད་ན་གདིང་དུ་
རུང་སྟེ་དུ་མ་ཡང་ངོ༌། །ཞེས་གསུངས་པའི་ཕྱིར། ལྔ་པ་ཡོད་དེ། དགེ་འདུན་
གྱིས་སྲ་བརྐྱང་འདིང་ཁར་གསོལ་གཉིས་ཀྱི་ལས་ཀྱིས་བསྐོས་པ དེས་གདིང་་་་
བར་བྱ་བ་ཡིན་པའི་ཕྱིར་ཏེ། སུམ་ཕྲུགས་དུ་མ་ཡོད་ན་དེ་སྙེད་ཀྱི་འདིང་བ་པོ་
，372 •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྨད།
བསྐོ་རུང་སྟེ་དུ་མ་ཡང་ངོ༌། །ཇི་སྙེད་པའི་གདིང་བར་བྱེད་པའོ། །ཞེས་གསུངས་
པའི་ཕྱིར། དྲུག་པ་ལ་སྦྱོར་དངོས་རྗེས་གསུམ་ལས། དང་པོ་ལ། གང་ཟག་གིས་
བྱ་བའི་སྦྱོར་བའི་ཆོ་ག་དང་། དགེ་འདུན་ཚོགས་པའི་སྦྱོར་བའི་ཆོ་ག་དང་།
འདིར་དེར་བསྐོས་པའི་དགེ་སློང་གིས་བྱ་བའི་སྦྱོར་བའི་ཆོ་གའོ། །དང་པོ་ཡོད་
དེ། སྲ་བརྐྱང་འདིང་བའི་དགེ་སློང་རྣམས་ཀྱིས་རང་རང་གི་ཆོས་གོས་གསུམ་
གྱི་བྱིན་རླབས་དབྱུང་བར་བྱ་བ་ཡིན་པའི་ཕྱིར་ཏེ། དེ་ནི་ཆོས་གོས་གཞན་བྱིན་
གྱིས་བརླབས་པ་ཡིན་པས་དེའི་ཕྱིར་བྱིན་གྱིས་བརླབས་པ་དག་ཕྱུང་ནས་སོ། །
ཞེས་གསུངས་པའི་ཕྱིར། གཉིས་པ་ཡོད་དེ། ཞག་མ་ལོན་པར་ཚོགས་པས་མོས་
པར་བྱ་བ། མཚམས་ཀྱི་ནང་དུ་བློ་མཐུན་བྱ་བ། གསོལ་གཉིས་ཀྱི་ལས་ཀྱིས་སྲ་
བརྐྱང་འདིང་བ་པོར་བསྐོ་བ། གསོལ་བ་འབའ་ཞིག་པའི་ལས་ཀྱིས་དེ་ལ་སྲ་
བརྐྱང་གི་རྒྱུ་གཏད་པ་རྣམས་སུ་ཡོད་པའི་ཕྱིར། དང་པོ་གྲུབ་སྟེ། དབྱར་ནང་
གི་ཉི་མ་གང་ལ་ཆོས་གོས་དེ་དགེ་འདུན་གྱི་ལག་ཏུ་གྲུབ་པ་ན་དེར་གཏོགས་་་
པའི་དགེ་སློང་ཐམས་ཅད་འཚོ་བའི་བསམ་པས་མོས་པ་བསྐྱེད་པར་བྱ་སྟེ།
ཆོས་གོས་འདི་ནི་དབྱར་གནས་པའི་དགེ་འདུན་གྱིས་ཆོས་གོས་ཀྱི་རྙེད་པ་་་་་
ལས་གྲུབ་པ་ལེགས་ཏེ། གལ་ཏེ་དགེ་འདུན་བཞེད་ན་ཆོས་གོས་འདི་དགེ་
འདུན་གྱི་ས་བརྐྱང་གདིངས་པར་འགྱུར་རོ། །ཞེས་སེམས་བསྐྱེད་ཅིང་ངག་ཏུ་
ལན་ཅིག་བརྗོད་པར་བྱ་བ་ཡིན་པའི་ཕྱིར། གཉིས་པ་གྲུབ་སྟེ། དབྱར་གནས་
པའི་མཚམས་ཀྱི་ནང་དུ་དངོས་པོ་སྲ་བརྐྱང་དུ་འདིང་བར་འོས་པའི་ཆོས་
གོས་གསུམ་ཆོས་གོས་འདི་སྲ་བརྐྱང་དུ་གདིང་བར་བགྱིའོ་ཞེས་བརྗོད་པར་བྱ་
སྟེ། དབྱར་མཚམས་ཀྱི་ནང་དུ་བློ་མཐུན་བྱ་བ་ཡིན་པའི་ཕྱིར། གསུམ་པ་གྲུབ་
སྟེ། གདིང་བ་ཡང་ངོ༌། །གང་ལ་དེ་འབྱུང་བའོ། །ཞེས་གསུངས་པའི་ཕྱིར། བཞི་
པ་གྲུབ་སྟེ། དེ་ལ་བཏང་བར་བྱའོ། །གསོལ་བ་བྱས་ཏེའོ། །ཞེས་གསུངས་པའི་
ཕྱིར། གསུམ་པ་ཡོད་དེ། བསྐོས་པའི་དགེ་( ༢༡ ན）སློང་དེས་ཆོས་གོས་ཀྱི་རྒྱུ་
• 33.



པཎ་ཆེན་བདེ་ལེགས་ཉི་མས་མཛད།
བཀྲུ་བ་དང་། དྲུབ་པ་དང་ཁ་བསྒྱུར་བ་སྟེ་ལས་གསུམ་བྱ་བ་དང༌། སྦྱོར་བའི་
ཚེ་འདིང་བར་འགྱུར་རོ། །དངོས་གཞིའི་ཚེ་གདིང་ངོ༌། །མཇུག་གི་ཚེ་བཏིང་
ཟིན་ཏོ་སྙམ་པའི་སེམས་གསུམ་བསྐྱེད་པར་བྱ་བ་དང་། སང་བདག་གིས་སྲ་
བརྐྱང་འདིང་བར་འགྱུར་གྱི་ཁྱེད་ཅག་གིས་རང་རང་གི་ཆོས་གོ་ས་བྱིན་རླབས་
ཕྱུངས་ཤིག་ཅེས་ཚོགས་པར་བརྗོད་པ་དང༌། གནས་མལ་བཤམས་ཏེ། སྟན་
ཐབས་མི་ཉམས་པར་བྱ་བ་དང་། གཎྜི་བརྡུང་བ་སོགས་འདུ་བའི་སྐབས་བསྡུ་
བ་དང་བཞི་ཡོད་པའི་ཕྱིར། དང་པོ་གྲུབ་སྟེ། བཀྲུ་བ་དང༌། དྲུབ་པ་དང་ཁ་
བསྒྱུར་བ་དག་ལ་དེས་སྔོན་དུ་འགྲོ་བར་བྱའོ། །ཞེས་གསུངས་པའི་ཕྱིར། གཉིས་
པ་གྲུབ་སྟེ། འདིང་བར་འགྱུར་རོ། །གདིང་ངོ༌། །བཏིང་ངོ༌། །སྙམ་དུ་སེམས་
བསྐྱེད་པར་བྱའོ། །ཞེས་གསུངས་པའི་ཕྱིར། གསུམ་པ་གྲུབ་སྟེ། ཚེ་དང་ལྡན་པ་
བདག་སང་སྲ་བརྐྱང་འདིང་བར་འགྱུར་གྱིས་ཁྱེད་ཅག་གིས་རང་རང་གི་ཆོས་
གོས་རྣམས་དབྱུང་བར་བྱའོ། །ཞེས་གསུངས་པའི་ཕྱིར། བཞི་པ་གྲུབ་སྟེ། འདུ་
བའི་སྐབས་རྗེས་སུ་བསྒྲུབ་པར་བྱའོ། །ཞེས་གསུངས་པའི་ཕྱིར། གཉིས་པ་
དངོས་གཞིའི་ཆོ་ག་ཡོད་དེ། སྲ་བརྐྱང་འདིང་བ་པོས་གཟེབ་ཀྱི སྤྲོག་མའི་ནང་
དུ་ཆོས་གོས་གསུམ་བརྐྱང་བ་པང་པར་ཐོགས་ཏེ། རྒན་པའི་མཐའ་ལོ་གས་
སུ་འདུག་སྟེ་བྱིན་གྱིས་བརླབས་པའི་སྔགས་ཚིགས་ལན་གསུམ་བཟླས་པའི་སྒོ་་
ནས་བྱ་བ་ཡིན་པའི་ཕྱིར་ཏེ། ལན་གསུམ་བཟླས་པས་སོ། །གདི་ང་ངོ་ཞེས་སོ། །
ཞེས་སོགས་གསུངས་པའི་ཕྱིར། གསུམ་པ་མཇུག་གི་ཆོ་ག་ཡོད་་དེ། འདིང་
བ་པོས་དགེ་སློང་རེ་རེའི་མདུན་དུ་འདུག་སྟེ་བཏིང་ངོ་ཞེས་པ་ལན་གསུམ་་་་་
བརྗོད་པར་བྱ་བ་དང༌། དགེ་སློང་རྣམས་ཀྱིས་ཀྱང་ལེགས་པར་བཏིང་ངོ༌། །
ཤིན་ཏུ་བཏིང་ངོ༌། འདི་ལ་རྙེད་པ་དང་ཕན་ཡོན་གང་ཡོད་པ་དེ་དག་བདག་
གིས་ཡིན་ནོ་ཞེས་བརྗོད་པར་བྱ་བ་ཡིན་པའི་ཕྱིར། བདུན་པ་ནི། དབྱར་སྔ་མ་
ཁས་བླངས་པ་ཡིན་ན་སྟོན་ཟླ་འབྲིང་པོའི་ཚེས་བཅུ་དྲུག་དང༌། དབྱར་ཕྱི་མ་
• 37 4 •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྨད།
ཁས་བླངས་པ་ཡིན་ན་སྟོན་ཟླ་ཐ་ཆུང་གི་ཚེས་བཅུ་དྲུག་ལ་གདིང་བར་བྱ་སྟེ།
ཚེས་བཅུ་དྲུག་ལའོ། །སྟོན་ཟླ་འབྲིང་པོའི་འོ། །ཞེས་དང་། རྒྱ་ཆེར་འགྲེལ་ལས།
དགེ་འདུན་ཐམས་ཅད་དབྱར་ཕྱི་མར་གནས་པར་ཁས་བླངས་པ་དག་ལ་ཡང་
སྲ་བརྐྱང་འདིང་བ་འཆགས་སོ། ། ༢༡ བ）དེ་འདིང་བའི་དུས་ནི་སྟོན་ཟླ་ཐ་
ཆུང་གི་ཚེས་བཅུ་དྲུག་གོ །ཞེས་གསུངས་པའི་ཕྱིར། བརྒྱད་པ་ནི། དང་པོ་དེ་
ནས་བཟུང་སྟེ་དབོ་ཡི་ཟླ་བའི་བར་དང་། གཉིས་པ་དེ་ནས་བཟུང་སྟེ་ནག་པ་
ཟླ་བའི་ཚེས་བཅོ་ལྔའི་བར་དུ་གདིང་བར་བྱ་སྟེ། མེ་ཏོག་ཕྲེང་རྒྱུད་ལས། སྨིན་
དྲུག་ནས་ནི་ཁྲ་ཡི་བར། །སྲ་བརྐྱང་འདིང་བར་རྗེས་སུ་གནང་། །ཞེས་དང་།
ལུང་ལས། དགེ་སློང་མ་རྣམས་ཀྱི་ཡུན་ཇི་སྲིད་དུ་ཆོས་གོས་བསྟན་པར་བྱའོ། །
གདིང་བར་བྱ། ཟླ་བ་ལྔར་རོ། །ཞེས་གསུངས་པའི་ཕྱིར། དམིགས་བསལ་གྱི་
དབང་དུ་བྱས་ན་སྲ་བརྐྱང་ཟླ་བ་དྲུག་ཏུ་འདིང་དགོས་པ་ཡོད་དེ། སྲ་བརྐྱང་
བཏིང་ནས་དབྱུང་བའི་བར་གྱི་ཟླ་བ་ལྔ་པོ་དེ་ཟླ་ཤོལ་གང་ལས་བྱུང་བའི་ཤོལ་
ཟླ་དེ་དེའི་དངོས་ཟླའི་ཁོངས་སུ་བགྲང་བར་བྱ་བ་ཡིན་པའི་ཕྱིར། དགུ་པ་ཅིའི་
ཕྱིར་སྲ་བརྐྱང་ཞེས་བྱ་ཞེ་ན། འདི་ལ་སྲ་བརྐྱང་ཞེས་བརྗོད་པའི་རྒྱུ་མཚན་ཡོད་
དེ། གཞན་གྱིས་ལོངས་མ་སྤྱད་པའི་གསར་པ་ཡིན་པས་ན་སྲ་བ་དང༌། གཟེབ་
ཀྱི་སྤྲོག་མར་བརྐྱང་བས་ན་སྲ་བརྐྱང་ཞེས་བརྗོད་པའི་ཕྱིར། ཡང་ལུང་དང་།
མདོ་རྩ་བར། སྲ་བརྐྱང་གི་མིང་གི་རྣམ་གྲངས་ལ། གཏན་པ་ཞེས་བཤད་པས།
དེ་ལ་གཏན་པ་ཞེས་བརྗོད་པའི་རྒྱུ་མཚན་ཡོད་དེ། དེ་ལྟར་འདོགས་པའི་རྒྱུ་
མཚན། བཏགས་པའི་དགོས་པ། དངོས་ལ་གནོད་བྱེད་གསུམ་ཚང་བའི་ཕྱིར།
དང་པོ་གྲུབ་སྟེ། འོག་གཞི་གཏན་པའི་སྤང་ལེབ་དང་འདྲ་བའི་རྒྱུ་མཚན་གྱིས་
བཏགས་པའི་ཕྱིར། གཉིས་པ་གྲུབ་སྟེ། འདྲ་ཆོས་བཞི་རྟོགས་པར་བྱ་བའི་
དགོས་པ་ཡོད་པའི་ཕྱིར། འདྲ་ཆོས་བཞི་ཡོད་དེ། གཏན་པའི་སྟེང་དུ་ཆོས་གོས་
བརྐྱང་བའི་ཁ་དོག་གཅིག་ཏུ་གནས་པ་ལྟར་འདི་འདིང་བར་གཏོགས་པའི་་་་
• 375 •



པཎ་ཆེན་བདེ་ལེགས་ཉི་མས་མཛད།
དགེ་འདུན་བློ་མཐུན་པ་གཅིག་ཏུ་བསྡུ་བ་དང་། གཏན་པའི་སྟེང་དུ་ཆོས་གོས་
རྣམས་གླེགས་བུ་དང་སྣམ་ཕྲན་དུ་མར་གནས་པ་ལྟར་འདི་ལ་དགེ་སློང་མང་་་
པོའི་ཆོས་གོས་ཀྱི་བྱིན་རླབས་གནས་པ་དང༌། གཏན་པའི་སྟེང་དུ་ཆོས་གོས་
མི་འཁུམ་པ་ལྟར་འདི་འདིང་བ་པོ་རྣམས་བག་མ་འཁུམ་པར་བག་ཡངས་སུ་་་
གནས་པ་དང་། གཏན་པས་ཆོས་གོས་ལ་ཁྱབ་པ་ལྟར་འདིས་ཀྱང་འདིང་བ་པོ་
མཐའ་དག་རྙེད་པ་སྒྲུབ་པ་ལ་འདྲ་བར་བྱེད་པ་སོགས་ཀྱི་འདྲ་ཆོས་གྲུབ་པའི་་
ཕྱིར། གསུམ་པ་གྲུབ་སྟེ། འོག་གཞི་སྤང་ལེབ་དངོས་མ་ཡིན་པའི་ཕྱིར། གཉིས་
པ་བརྐྱང་བ་ལ་ཚུལ་( ༢ ༢ ན) གསུམ་ཡོད་དེ། ཆུད་ཟ་བ་སྤངས་པའི་ཚུལ་གྱིས་
བརྐྱང་བ་དང་། མ་གུས་པ་སྤངས་པའི་ཚུལ་གྱིས་བརྐྱང་བ་དང་། རང་འཇུག་
བྲལ་སྤངས་པའི་ཚུལ་གྱིས་བརྐྱང་པ་དང་གསུམ་དུ་ཡོད་པའི་ཕྱིར། དང་པོ་
ཡོད་དེ། སྲ་བརྐྱང་དེ་དུས་དུས་སུ་རླུང་ལ་བསང་བ་དང་ཉི་མ་ལ་བསྟན་པ་
དང་། རྡུལ་སྤྲུག་པ་སོགས་བྱ་བ་ཡིན་པའི་ཕྱིར་ཏེ། དུས་དུས་སུ་བསང་བར་བྱ།
བསྲང་བར་བྱ། སྨུག་པར་བྱའོ། །ཞེས་གསུངས་པའི་ཕྱིར། གཉིས་པ་གྲུབ་སྟེ། སྲ་
བརྐྱང་དེ་ཁྱིམ་དུ་བ་ཅན་དང་རྡུལ་ཅན་དུ་མི་བཞག་པ་དང་། དེ་ཁྱེར་ཏེ་མི་
གཙང་བའི་སྐྱབས་སུ་མི་འཇུག་པ་རྣམས་ཡིན་པའི་ཕྱིར་ཏེ། ཁྱིམ་དུ་བ་ཅན་
དང་རྡུལ་ཅན་དུ་བཞག་པར་མི་བྱའོ། །ཞེས་གསུངས་པའི་ཕྱིར། གསུམ་པ་གྲུབ་
སྟེ། སྲ་བརྐྱང་དེ་སྲུང་བའི་དགེ་སློང་མེད་པར་མཚམས་ནང་དུ་སྐྱ་རེངས་ཤར་
བ་དང་དེ་ཁྱེར་ཏེ་མཚམས་ཀྱི་ཕྱི་རོལ་དུ་འགྲོ་བ་སོགས་སྤང་བར་བྱ་བ་ཡིན་་་་
པའི་ཕྱིར། གང་གིས་བརྐྱང་བའི་གང་ཟག་ཡོད་དེ། འདིང་ང་ར་བསྐོས པའི་
དགེ་སློང་དེས་བརྐྱང་ལ། དེ་ཤི་བའམ་བབས་པ་སོགས་བྱུང་ན་སྲ་བརྐྱང་སྦེད་
པར་ཤེས་པའི་དགེ་སློང་གཅིག་བསྐོས་ལ་དེས་བརྐྱང་བར་བྱ་བ་ཡིན་པའི་་་་་་
ཕྱིར། གསུམ་པ་དབྱུང་བ་ལ་མཚན་ཉིད། དབྱེ་བ། རྣམ་གཞག་ང་ང་གསུམ་ལས།
དང་པོ་ནི། སྲ་བརྐྱང་བཏིང་བ་ཡང་ཡིན་སྲ་བརྐྱང་ལ་བསམ པས་གནས་པ་
• 376 •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྨད།
དང་བྲལ་བ་ཡང་ཡིན་པའི་གཞི་མཐུན་པར་དམིགས་པ་དེ། སྲ་བརྐྱང་དབྱུང་
བའི་མཚན་ཉིད། གཉིས་པ་དེ་ལ་དབྱེ་ན། རང་འཇུག་བྲལ་གྱི་དབྱུང་བ་དང་།
བཅོས་མའི་དབྱུང་བ་གཉིས་ལས། སྲ་བརྐྱང་བཏིང་བ་ཡང་ཡིན་སྲ་བརྐྱང་
འཇིག་པའི་ཆོ་ག་ལ་མི་ལྟོས་པར་སྲ་བརྐྱང་ལ་བསམ་པས་གནས་པ་དང་བྲལ་་
བ་ཡང་ཡིན་པའི་གཞི་མཐུན་པར་དམིགས་པ་དེ། དང་པོའི་མཚན་ཉིད། དེ་
ལ་དབྱེ་ན། དགེ་འདུན་མཐའ་དག་རང་འཇུག་བྲལ་དང༌། གང་ཟག་སྒོས་ཀྱི་
རང་འཇུག་བྲལ་གཉིས། སྲ་བརྐྱང་བཏིང་བ་ཡང་ཡིན་དེ་འཇིག་པའི་ཆོ་ག་
ལ་མི་ལྟོས་པར་སྲ་བརྐྱང་ལ་དགེ་འདུན་མཐའ་དག་གི་བསམ་པས་གནས་པ་་་
དང་བྲལ་བ་ཡང་ཡིན་པའི་གཞི་མཐུན་པར་དམིགས་པ་དེ། དང་པོའི་མཚན་
ཉིད། དེ་ལ་དབྱེ་ན་བདུན་ཡོད་དེ། སྲ་བརྐྱང་མཚམས་ཀྱི་ཕྱི་རོལ་དུ་ཁྱེར་བ་
ལྟ་བུ་མཚམས་གཞན་དུ་ཕྱིན་པ། སྲ་བརྐྱང་སྲུང་བ་པོའི་དགེ་སློང་མེད་པར་
མཚམས་ནང་དེར་སྐྱ་རེངས་( ༢ ༢ བ）ཤར་བ། སྲ་བརྐྱང་བཏིང་བའི་དུས་ལས་
འདས་པ། བཏིང་བ་དུས་མ་ཡིན་པར་ཤེས་པ། གསོ་སྦྱོང་བྱས་པ་དང་སྲ་
བརྐྱང་མེས་ཚིགས་པ་ལྟ་བུ་དངོས་པོ་ཞིང་མ་ཡིན་པར་གྱུར་པ། འདིང་བར་
འགྱུར་བའི་དགེ་འདུན་ཐམས་ཅད་ཤི་བའམ་བབས་པ་ལྟ་བུ་རྟེན་ཞིང་མ་་་་་
ཡིན་པར་གྱུར་པ། འདིར་གཏོགས་པའི་དགེ་འདུན་ཐམས་ཅད་ཀྱི་དཀྱིལ་
འཁོར་གྱི་ཁོངས་སུ་གཏོགས་པ་ཆད་པ་སྟེ་མཚམས་ནང་དུ་དགེ་འདུན་གཅིག་
ཀྱང་མེད་པ་ལྟ་བུ་རྣམས་སུ་ཡོད་པའི་ཕྱིར། གཉིས་པ་སྲ་བརྐྱང་བཏིང་བ་ཡང་
ཡིན་སྲ་བརྐྱང་འབྱིན་པའི་ལས་ལ་མི་ལྟོས་པར་སྲ་བརྐྱང་ལ་གང་ཟག་སྒོས་ཀྱི་་
བསམ་པས་གནས་པ་དང་བྲལ་བ་ཡང་ཡིན་པའི་གཞི་མཐུན་པར་དམིགས་པ་
དེ། གཉིས་པའི་མཚན་ཉིད། འདི་ལ་དབྱེ་ན་སུམ་ཅུ་སོ་གཅིག་ཡོད་དེ། མ་མ་
སུམ་ཅུ་དང་གང་ཟག་སོ་སོ་ཞིང་མ་ཡིན་པར་གྱུར་པ་རྣམས་སུ་ཡོད་པའི་ཕྱིར།
མ་མ་སུམ་ཅུ་ཡོད་དེ། མཚམས་ལ་རེ་བ་མེད་པའི་མ་མ་བརྒྱད། མཚམས་ལ་
，377 •



པཎ་ཆེན་བདེ་ལེགས་ཉི་མས་མཛད།
ཡིད་གཉིས་ཟ་བའི་མ་མ་བརྒྱད། མཚམས་ལ་རེ་བ་ཡོད་པའི་མ་མ་བརྒྱད།
རྙེད་པ་ལ་ཡིད་གཉིས་ཟ་བའི་མ་མ་དྲུག་རྣམས་སུ་ཡོད་པའི་ཕྱིར། དང་པོ་
བརྒྱད་ཡོད་དེ། སྦྱོར་བས་འགྲོ་བའི་མཚམས་ལ་རེ་བ་མེད་པའི་མ་མ་བཞི།
ངེས་པར་འབྱུང་བའི་མ་མ་དང༌། མཚམས་ལ་རེ་བ་མེད་པའི་མ་མ་བཞི་
རྣམས་སུ་ཡོད་པའི་ཕྱིར། དང་པོ་གྲུབ་སྟེ། དེ་དང་འབྲེལ་མེད་གཅིག་དང༌། དེ་
དང་འབྲེལ་བཅས་གསུམ་རྣམས་སུ་ཡོད་པའི་ཕྱིར། དང་པོ་ཡོད་དེ། སྲ་བརྐྱང་
བཏིང་བའི་དགེ་སློང་མཚམས་ནང་ནས་འགྲོ་བའི་ཚེ་བདག་ཟླ་བ་ལྔའི་བར་་་་་
དུ་མཚམས་ནང་ལ་མི་ལྡོག་ལ། རྙེད་པ་བྱུང་ཡང་མི་ལེན་སྙམ་པའི་བསམ་པས་
ཡུལ་གཞན་དུ་ཕྱིན་པའི་ཚེ་མཚམས་ལས་འདས་མ་ཐག་ཏུ་དེའི་ཆོས་གོས་ཀྱི་་་
བྱིན་རླབས་རང་ཞིག་ཏུ་འགྲོ་བ་ལྟ་བུ་ཡིན་པའི་ཕྱིར། འདི་ལ་འབྲེལ་མེད་ཅེས་
བརྗོད་པའི་རྒྱུ་མཚན་ཡོད་དེ། སྲ་བརྐྱང་གི་རྙེད་པ་བླང་བའི་བསམ་པ་དང་
འབྲེལ་བ་མེད་པའི་རྒྱུ་མཚན་གྱིས་དེ་ལྟར་བརྗོད་པའི་ཕྱིར། ཕྱི་མ་གསུམ་ཡོད་
དེ། དགེ་སློང་གིས་ཟླ་བ་ལྔ་མཚམས་ནང་དུ་མི་ལྡོག་ཅིང་རྙེད་པ་བྱུང་ན་བླང་
ངོ་སྙམ་དུ་བསམས་ནས་ཡུལ་གཞན་དུ་ཕྱིན་པའི་ཚེ་རྙེད་པའི་སྐལ་བ་ལག་ཏུ་་
ཐོབ་པ་དང༌། རྙེད་པ་མེས་ཚིགས་པ་སོགས་ཐོས་པ་དང༌། རྙེད་པ་ལ་རེ་བའི་
བསམ་པ་རྒྱུན་ཆད་པ་( ༢ ༣ ན）གསུམ་ལས། དེའི་ཆོས་གོས་ཀྱི་བྱིན་རླབས་རང་
ཞིག་ཏུ་འགྲོ་བ་ལྟ་བུ་ཡིན་པའི་ཕྱིར། གཉིས་པ་ལ་ཡང་བཞི་ཡོད་དེ། དེ་ལ་ཡང་
དེ་དང་འབྲེལ་མེད་གཅིག་དང༌། དེ་དང་འབྲེལ་བཅས་གསུམ་རྣམས་ཡོད་
པའི་ཕྱིར། དང་པོ་ཡོད་དེ། དགེ་སློང་གིས་མཚམས་ཀྱི་ཕྱི་རོལ་དུ་སོང་སྟེ་དེར་
སླེབས་པ་ན་བདག་ཟླ་བ་ལྔ་མཚམས་ནང་དུ་མི་ལྡོག་ཅིང་རྙེད་པ་ཡང་མི་ལེན་
ནོ་སྙམ་པའི་སེམས་བསྐྱེད་པའི་ཚེ་དེའི་ཆོས་གོས་ཀྱི་བྱིན་རླབས་རང་ཞིག་ཏུ་
འགྲོ་བ་ལྟ་བུ་ཡིན་པའི་ཕྱིར། ཕྱི་མ་གསུམ་ཡོད་དེ། དེ་སྔར་བཞིན་སོང་ནས་
རྙེད་པ་བླང་ངོ་མཚམས་ནང་དུ་མི་ལྡོག་སྙམ་པའི་བསས་པ་སྐྱེས་པའི་ཚེ་རྙེད་་
，379 •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྨད།
པ་ལག་ཏུ་ཐོབ་པ་སོགས་གསུམ་ལས། དེའི་ཆོས་གོས་ཀྱི་བྱིན་རླབས་རང་ཞིག་
ཏུ་འགྲོ་སྟེ་སྔར་བཞིན་ནོ། །གཉིས་པ་བརྒྱད་གཞག་ཏུ་ཡོད་དེ། མཚམས་
ལ་ཡིད་གཉིས་ཟ་བ་ཞེས་དང་མཚམས་ལ་རེ་བ་མེད་པ་གཉིས་མ་གཏོགས་་་་་
གཞན་སྔར་བཞིན་བྱ་བ་ཡིན་པའི་ཕྱིར། གསུམ་པ་ལ་བརྒྱད་ཡོད་དེ། མཚམས་
ལ་རེ་བ་མེད་པ་ཞེས་པའི་ཚབ་ཏུ་མཚམས་ལ་རེ་བ་ཡོད་པ་ཞེས་བཅུག་སྟེ་་་་་་
སྔར་བཞིན་བརྒྱད་དུ་ཡོད་པའི་ཕྱིར། བཞི་པ་དྲུག་ཡོད་དེ། དང་པོ་འགྲོ་བའི་
ཚེ་མཚམས་དང་རྙེད་པ་ལ་ཡིད་གཉིས་ཟ་བའི་མཚམས་ལས་འདས་པ་དང་།
དང་པོ་དེ་མེད་ཀྱང་མཚམས་ཀྱི་ཕྱི་རོལ་དུ་ཡིད་གཉིས་ཟ་བའི་དེ་གཉིས་དང་།
དེ་བཞིན་མཚམས་ལ་རེ་བ་མེད་ཀྱང་རྙེད་པ་ལ་ཡིད་གཉིས་ཟ་བ་ལ་དེ་གཉིས་
དང་། དེ་བཞིན་མཚམས་ལ་རེ་བ་ཡོད་ཅིང་རྙེད་པ་ལ་ཡིད་གཉིས་ཟ་བ་དེ་
གཉིས་ཏེ་དྲུག་ལས་དེའི་ཆོས་གོས་ཀྱི་བྱིན་རླབས་རང་ཞིག་ཏུ་འགྱུར་བའི་་་་་་
ཕྱིར་ཏེ། ཡིད་གཉིས་ནི་ངེས་པས་འབྱིན་པར་བྱེད་པ་དང་འདྲའོ། །ཞེས་
གསུངས་པའི་ཕྱིར། མ་མ་འདི་རྣམས་ལུང་གང་ལས་གསུངས་པ་ཡང་ཡོད་དེ།
ལུང་གཞི་ལས། མ་མ་བརྒྱད་ཀྱི་སྲ་བརྐྱང་དབྱུང་བར་འགྱུར་ཏེ་སོང་བ་དང་
རྫོགས་པ་དང་། ངེས་པ་དང་ཉམས་པ་དང༌། ཐོས་པ་དང་མཚམས་ལས་
འདས་པ་དང་། རེ་ཐག་ཆད་པ་དང་། སྲ་བརྐྱང་དབྱུང་བའི་ཉིད་དོ། །ཞེས་
གསུངས་པའི་ཕྱིར། འདི་དག་ལ་མ་མ་ཞེས་བརྗོད་པའི་རྒྱུ་མཚན་ཡོད་དེ། མ་
མ་ལ་བུ་འབྱུང་བ་ཡོད་པ་བཞིན་དུ། འདི་རྣམས་ལ་ཡང་སྲ་བརྐྱང་དབྱུང་བའི་
མ་ཡོད་པས་དེ་ལྟར་བརྗོད་པའི་ཕྱིར། གཉིས་པ་བཅོས་མས་དབྱུང་བ་ལ། སུ་
བརྐྱང་( ༢ ༣ བ） བཏིང་བ་ཡང་ཡིན་སྲ་བརྐྱང་འབྱིན་པའི་ལས་ལ་ལྟོས་ནས་ས་་་
བརྐྱང་ལ་དེ་བསམ་པ་གནས་པ་དང་བྲལ་བ་ཡང་ཡིན་པའི་གཞི་མཐུན་པར་་་་
དམིགས་པ་དེ། བཅོས་མའི་དབྱུང་བའི་མཚན་ཉིད། གསུམ་པ་རྣམ་གཞག་ལ།
དངོས་པོ་གང་དབྱུང་བ། ཆོ་ག་ཇི་ལྟ་བུས་དབྱུང་བ། གནས་གང་དུ། དགོས་
，37) •



པཎ་ཆེན་བདེ་ལེགས་ཉི་མས་མཛད།
པ་ཅིའི་ཕྱིར་དུ། དུས་ནམ་གྱི་ཚེ། གང་ཟག་གང་གིས་དབྱུང་བའོ། །དང་པོ་
ཡོད་དེ། བཏིང་ལ་མ་ཞིག་པའི་སྲ་བརྐྱང་དེ་དབྱུང་བར་བྱ་བ ཡིན་པའི་ཕྱིར།
གཉིས་པ་ཡོད་དེ། གསོལ་བཞིའི་ལས་ཀྱིས་དབྱུང་བར་བྱ་བ་ཡིན་པའི་ཕྱིར།
གསུམ་པ་ཡོད་དེ། སྲ་བརྐྱང་བཏིང་བའི་གནས་དེ་ཉིད་དུ་དབྱུང་བར་བྱ་བ་
ཡིན་པའི་ཕྱིར། བཞི་པ་གྲུབ་སྟེ། སྟོན་པའི་བཅས་པ་དང་མཐུན་པ་དང་
བསླབས་པའི་གཞི་བག་ཡངས་སུ་ཡུན་རིང་པོར་དགག་པའི་ཆེད་ཡིན་པའི་་་་་
ཕྱིར། ལྔ་པ་ལ། དུས་ཀྱི་ལྔར་དབྱུང་བ་དང་། དུས་སུ་དབྱུང་བ་གཉིས་ལས།
དང་པོ་ཡོད་དེ། ཆོམ་རྐུན་གྱིས་བཅོམ་པ་སོགས་ཀྱི་དགག་བྱ་ཡོད་ན་ཟླ་བ་ལྔ་
མ་ལོན་པའི་གོང་དུ་ཉ་ཤི་གཅིག་དང་བསྟུན་ནས་དབྱུང་བར་ངུ་བ་ཡིན་པའི་་
ཕྱིར། གཉིས་པ་ཡོད་དེ། དབྱར་སྔ་ཕྱིའི་བྱེ་བྲག་གིས་དཔྱིད་ཟླ་ར་བའི་ཚེས་
བཅོ་ལྔ་དང་། དཔྱིད་ཟླ་འབྲིང་པོའི་ཚེས་བཅོ་ལྔའི་ཉིན་གསོ་སྦྱོང་བྱས་མ་ཐག་
ཏུ་དབྱུང་བར་བྱ་བ་ཡིན་པའི་ཕྱིར་ཏེ། དེའི་དུས་ནི་དཔྱིད་ཟླ་ར་བའི་ཉའོ། །
ཞེས་དང་། གསོ་སྦྱོང་བྱའོ། །མོད་ལའོ། །ཞེས་གསུངས་པའི་ཕྱིར། དྲུག་པ་ཡོད་
དེ། དགེ་འདུན་ཁྱད་པར་གསུམ་ལྡན་གྱིས་དབྱུང་བར་བྱ་བ་ཡིན་པའི་ཕྱིར།
གཞུང་དོན་ནི། དབྱར་གནས་པར་ཁས་བླངས་པའི་དགེ་འདུན་གྱིས་ཆོས་གོས་
སྲ་བརྐྱང་གདིང་བར་གནང་སྟེ། དེས་ཁྱད་པར་དུ་བྱས་པའི་དགོས་པ་མཐོང་
བའི་ཕྱིར། སྲ་བརྐྱང་བརྐྱང་བའི་ཚུལ་ཡོད་དེ། དུས་དུས་སུ་རླུང་ལ་བསང་བ་
སོགས་ཀྱི་སྒོ་ནས་བརྐྱང་པར་བྱ་བ་ཡིན་པའི་ཕྱིར། སྲ་བརྐྱང་དབྱུང་བའི་ཚུལ་
ལ་གཉིས་ཡོད་དེ། རང་འཇུག་བྲལ་དང་བཅོས་མས་དབྱུང་བ གཉིས་རྣམས་
སུ་ཡོད་པའི་ཕྱིར།
，380 •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྨད།
ཉ༢ འཚོ་བའི་ཡོ་བྱད་དང་འབྲེལ་བའི་གོས་ཀྱི་གཞི།
༈ མཚོན་གྱིས་མ་དྲས་པའི་གོས་སྤྱད་པར་མི་བྱའོ། །ཞེས་སོགས་ཀྱི་སྐབས་
སུ། གཞུང་འདི་དག་གིས་འཚོ་བའི་ཡོ་བྱད་དང་འབྲེལ་བའི་གོས་ཀྱི་གཞི་
འཆད་ན། དེའི་ཚུལ་ཇི་ལྟ་བུ་ཞེ་ན། འདི་ལ་གཞིའི་སྐབས་ནས་འབྱུང་བ་དང་།
ཕྲན་ཚེགས་ལ་སོགས་པའི་སྐབས་ནས་འབྱུང་བའོ། །དང་པོ་སྟོན་པ་ལ། མཚོན་
གྱིས་མ་ ༢༤ན） དྲས་པའི་གོས་སྤྱད་པར་མི་བྱའོ། །ཞེས་པ་ནས། བཟའ་བ་དང་
བཏུང་བ་དག་ནི་གསུམ་པར་འོས་པ་ཉིད་ཡིན་ནོ། །ཞེས་པའི་བར་གསུངས།
གཉིས་པ་སྟོན་པ་ལ། གླེགས་བུ་དང་གླེགས་བུ་ཕྱེད་དག་མཉམ་པར་བྱའོ། །
ཞེས་པ་ནས། ཁྲིས་གཅིག་གིས་ཀྱང་ངོ༌། །ཞེས་པའི་བར་གསུངས། འདི་དག་གི་
སྐབས་སུ་དད་རྫས་ལ་ལོངས་སྤྱོད་ཚུལ་སྤྱིར་བསྟན་པ་དང༌། གོས་ཀྱི་རྣམ་
བཞག་བྱེ་བྲག་ཏུ་བཤད་པའོ། །དང་པོ་ནི། དད་རྫས་ལ་ལོངས་སྤྱོད་པའི་ཚུལ་
དེ་ལ་ལྔར་ཡོད་དེ། མི་སློབ་པ་དགྲ་བཅོམ་པ་རྣམས་ནི་བདག་པོའི་ཚུལ་གྱིས་
ལོངས་སྤྱོད་པ་དང་། སློབ་པ་རྒྱུན་ཞུགས་སོགས་ཀྱིས་བྱིན་པ་ལེན་པའི་ཚུལ་
གྱིས་ལོངས་སྤྱོད་པ་དང༌། ཚུལ་ཁྲིམས་དང་ལྡན་ཞིང་ཐོས་བསམ་ལ་བརྩོན་
པའི་རབ་བྱུང་རྣམས་རྗེས་སུ་གནང་བའི་ཚུལ་གྱིས་ལོངས་སྤྱོད་པ་དང༌། ཚུལ་
ཁྲིམས་འཆལ་ཞིང་ཕྱིན་ཆད་མི་སྡོམ་པའི་རབ་བྱུང་རྣམས་ལྕགས་གོང་མེ་་་་་་
འབར་བཟའ་བའི་ཚུལ་གྱིས་ལོངས་སྤྱོད་པ་དང༌། ཚུལ་ཁྲིམས་དང་ལྡན་ཡང་
ཐོས་བསམ་ལ་མི་བརྩོན་པའི་ལེ་ལོ་ཅན་རྣམས་ཀྱིས་བུ་ལོན་གྱི་ཚུལ་གྱིས་དད་
རྫས་ལ་ལོངས་སྤྱོད་པ་རྣམས་སུ་ཡོད་པའི་ཕྱིར། མེ་ཏོག་ཕྲེང་རྒྱུད་ལས། མི་
སློབ་པ་ནི་བདག་པོར་བཤད། །སློབ་པ་བྱིན་ལེན་སྤྱོད་པའོ། །བསམ་གཏན་
འདོན་དང་ལྡན་པ་ནི། །རྗེས་སུ་གནང་བ་དཀའ་ཐུབ་ཅན། །ཞེས་དང་།
ལྕགས་གོང་འབར་བར་གྱུར་པ་དག །ཟོས་པར་གྱུར་པ་མཆོག་ཡིན་གྱི། །ཚུལ་
• 38 .



པཎ་ཆེན་བདེ་ལེགས་ཉི་མས་མཛད།
འཆལ་ཡང་དག་མི་སྡོམ་པས། །ཡུལ་འཁོར་བསོད་སྙོམས་སྤྱོད་མ་ཡིན། །ཞེས་
དང་། མདོ་རྩ་བར། ལེ་ལོ་ཅན་ལ་མི་བླངས་པ་དང་། ཉེ་བར་སྤྱད་པ་བུ་ལོ་ན་
དུ་འགྱུར་པ། །ཞེས་གསུངས་པའི་ཕྱིར། དེས་ན་རབ་ཏུ་བྱུང་ང་ཚུལ་ཁྲིམས་
རྣམ་པར་དག་པ་དང་ལྡན་ཞིང་ཐོས་བསམ་ལ་བརྩོན་པར་བྱེད་པ་ལ་ནི་ཟས་་
གོས་གནས་མལ་སོགས་ལ་སྲེད་ཞེན་མེད་པར་ཅི་དགར་ལོངས་སྤྱོད་པས་ཆོག་
སྟེ། དེ་ནི་ཡོན་གནས་དམ་པ་ཡིན་པའི་ཕྱིར་ཏེ། མདོ་རྩ་བར། མྱ་ངན་ལས་
འདའ་བའི་བསམ་པས་རབ་ཏུ་བྱུང་བ་ཚུལ་ཁྲིམས་དང་ལྡན་པ་ལ་ནི་གོས་་་་
སྟོང་ཕྲག་བརྒྱ་པ་དང་ཟས་རོ་བརྒྱ་པ་དང་ཁང་བུ་བརྩེགས་པ་ལྔ་བརྒྱ་པ་ཡང་
འོས་སོ། །ཞེས་གསུངས་པའི་ཕྱིར། གཉིས་པ་ལ། གོས་རྒྱུ་གང་ལས་གྲུབ་པ།
ཚུལ་ཇི་ལྟར་གྲུབ་པ། དེ་ལྟར་གྲུབ་པའི་གོས་དངོས་ཀྱི་རྣམ་གཞག་བཤད་པའོ། །
( ༢༤༠) དང་པོ་ནི། ལོག་པའི་འཚོ་བ་ལྔ་ཆར་གཏོགས་དང་བཅས་པ་སྤངས་ཏེ།
ཡང་དག་པའི་འཚོ་བས་བསྒྲུབ་པར་བྱ་བ་ཡིན་པའི་ཕྱིར་ཏེ། རང་བྱུང་རྣམས་
ཀྱིས་ལོག་པའི་འཚོ་བ་རྣམ་པ་ཐམས་ཅད་དུ་སྤང་དགོས་པའི་ཕྱིར། ལོག་འཚོ་
ལྔ་ཡང་ཡོད་དེ། རྙེད་བཀུར་འབའ་ཞིག་གི་ཆེད་དུ་ཕྱིའི་སྤྱོད་ལམ་མཛེས་པར་
བྱེད་པའི་ཚུལ་འཆོས་དང༌། གཞན་གྱི་རྙེད་བཀུར་ལ་ཆགས་ཏེ་བདེ་འཐོབ་པའི་
ཕྱིར་གཞན་ལ་སྨོད་པར་བྱེད་པའི་འཐོབ་ཀྱིས་འཇལ་བ་དང་། རྙེད་པ་ཆུང་
དུ་བྱིན་པས་ཆེན་པོ་འཚོལ་བར་བྱེད་པ་རྙེད་པས་རྙེད་པ་འཚོལ་བ་དང་།
རྙེད་བཀུར་གྱི་ཕྱིར་དུ་གཞན་ལ་རྙེད་བཀུར་གྱི་རྫས་ལ་བསྔགས་པ་བརྗོད་་་་་
གཞོགས་སློང་དང་། རྙེད་བཀུར་འབའ་ཞིག་གི་ཕྱིར་དུ་གཞན་ལ་གཅམ་བུའི་
ངག་སྙན་པར་སྨྲ་བའི་ཁ་གསག་དང་ལྔ་ཡོད་པའི་ཕྱིར་ཏེ། སུམ་བརྒྱ་པ་ལས།
རྙེད་ཕྱིར་སྤྱོད་ལམ་ཚུལ་འཆོས་ཡིན་པར་བསྟན། །ཆགས་པས་གཞན་ལ་སྨོད་
པ་འཐོབ་ཀྱིས་འཇལ། །ཆུང་ངུ་བྱིན་པས་མང་པོ་འཚོལ་བྱེད་དང་། །གཞན་གྱི་
བསྔགས་པ་བྱེད་པ་གཞོགས་སློང་ཡིན། །རྙེད་པའི་ཕྱིར་དུ་གཅམ་དང་སྙན་
，382 •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྨད།
པར་སྨྲ། །ཐམས་ཅད་ཁ་གསག་ཡིན་པར་ཐུབ་པས་གསུངས། །ཞེས་དང༌། རིན་
ཆེན་འཕྲེང་བར། ཚུལ་འཆོས་རྙེད་དང་བཀུར་སྟིའི་ཕྱིར། །དབང་པོ་སྡོམ་པར་
བྱེད་པ་སྟེ། །ཁ་གསག་རྙེད་དང་བཀུར་སྟིའི་ཕྱིར། །ཚིག་འཇམ་དག་ནི་སྨྲ་བའོ།།
གཞོགས་སློང་དེ་ནི་ཐོབ་བྱའི་ཕྱིར། །གཞན་གྱིས་རྫས་ལ་བསྔགས་བྱེད་པ། །
འཐོབ་ཀྱིས་འཇལ་བ་རྙེད་པའི་ཕྱིར། །མངོན་སུམ་གཞན་ལ་སྨོད་བྱེད་པ། །
རྙེད་པས་རྙེད་པ་རྣམས་འ དོད་པ། །སྔར་ཐོབ་པ་ལ་སྔགས་བྱེད་པའོ། །ཞེས་
གསུངས་པའི་ཕྱིར། གཉིས་པ་ཡོད་དེ། ཆོས་གོས་ཀྱི་རྒྱུ་དེ་བཀྲུ་བ་དང་ཁ་
བསྒྱུར་བ་སོགས་ཀྱི་སྒོ་ནས་གྲུབ་པར་བྱ་བ་ཡིན་པའི་ཕྱིར། །གསུམ་པ་ལ། གོས་
ཀྱི་དབྱེ་བ། བྱིན་གྱིས་བརླབ་ཚུལ། འཆང་བའི་བསམ་པ། བྱེ་བྲག་ཏུ་ཆོས་གོས་
གསུམ་དྲས་དྲུབ་ཇི་ལྟར་བྱ་ཚུལ་ལོ། །དང་པོ་ལ། འཚོ་བའི་ཡོ་བྱད་ཀྱི་གོས།
ལྷག་པའི་ཡོ་བྱད་ཀྱི་གོས། མཁོ་བའི་ཡོ་བྱད་ཀྱི་གོས་དང་གསུམ་ལས། དང་པོ་
ལ། དངོས་དང་ཕྲན་ཚེགས་གཉིས་ལས། དང་པོ་ལ་བཅུ་གསུམ་ཡོད་དེ། སྣམ་
སྦྱར་དང༌། བླ་གོས་དང༌། མཐང་གོས་དང་། ཤམ་ཐབས་དང་། ཤམ་ཐབས་ཀྱི་
གཟན་དང༌། རྔུལ་གཟན་དང་། རྔུལ་གཟན་གྱི་གཟན་དང་། གདོང་ཕྱིས་དང་།
རྣག་གཟན་དང་། གཡན་པ་དགབ་པ་དང་། སྐུ་བཟེད་དང་། གདིང་བ་དང༌།
དབྱར་གྱི་གོས་རས་( ༢༥ ན)ཆེན་རྣམས་སུ་ཡོད་པའི་ཕྱིར། རྣམ་སྦྱར་དང༌། བླ་
གོས་གཉིས་ཀྱི་ཚད་ནི། རབ་ཚད་དཔངས་སུ་ཁྲུ་གསུམ་དང་སྲིད་དུ་ཁྲུ་ལྔ།
ཆུང་ཚད་དཔངས་སུ་ཁྲུ་ཕྱེད་དང་གསུམ་དང་སྲིད་དུ་ཡང་ཕྱེད་དང་ལྔ་པ། དེ་
གཉིས་ཀྱི་བར་འབྲིང་ཚད་ཡིན་ཏེ། བྱིན་གྱིས་བརླབ་ཏུ་རུང་བ་ཆེན་པོ་དག་ནི་
རང་གི་ཁྲུ་གསུམ་དང་ལྔ་དག་གོ །ཆུང་ངུ་དག་ནི་གཉིས་ཀ་ལས་ཁྲུ་ཕྱེད་ཕྱེད་
ཕྲི་བའོ། །འབྲིང་རྣམས་ཀྱི་ཚད་ནི་བར་མའོ། །ཞེས་གསུངས་པའི་ཕྱིར། མཐང་
གོས་ནི་དཔངས་སུ་ཁྲུ་དོ། སྲིད་དུ་ཁྲུ་ལྔའམ་བཞི་གང་རུང་བྱ་ལ། མ་འབྱོར་ན་
རྒྱབ་ནས་གཡོགས་པས་ལྟེ་བའི་དཀྱིལ་འཁོར་དང་པུས་མོའི་ལྷ་ང་གཉིས་ཀྱི་་་
，383 •



པཎ་ཆེན་བདེ་ལེགས་ཉི་མས་མཛད།
བར་ཏེ་འཁོར་གསུམ་ཁེབས་པ་ཡན་ཆད་དང་། ལུས་ཆེ་བས་མཐང་གོས་ཀྱིས་
མ་འདུམ་ན་རལ་ག་དཔུང་ཆད་ཁྲུ་དོ་བཏང་སྟེ་ཁྲུ་བདུན་པ་བྱ་ལ། རལ་ག་
དཔུང་ཆད་ལ་དེའི་ཚད་བྱེད་པའི་རྒྱུ་མཚན་ཡོད་དེ། མཐང་གོས་ཁྲུ་ལྔའི་སྟེང་
དུ་དེའི་ཁྲུ་དོ་བསྣན་པས་ཁྲུ་བདུན་ཁྱིམ་པའི་ཤམ་ཐབས་ཀྱི་ཚད་ཡིན་པའི་་་་་
ཕྱིར་ཏེ། མཐང་གོས་ནི་དོ་དང་ལྔ་ཡང་ཡིན། དོ་དང་བཞི་ཡང་ཡིན་ནོ། །
འཁོར་གསུམ་ཁེབས་པ་ཉིད་ཡན་ཆད་ཀྱང་ངོ༌། །ཁྲུའི་དོན་་ནི་ལུས་ཀྱི་ཆ་
བདུན་ལས་གཉིས་སོ། །མི་ཡོག་ན་རལ་ག་དཔུང་ཆད་བྱའོ། །ཞེས་གསུངས་
པའི་ཕྱིར། ཤམ་ཐབས་ནི་ཉིན་མོ་མཐང་གོས་ཀྱི་ནང་དུ་བགོ་པར་བྱ་བ་དང་།
ཤམ་ཐབས་ཀྱི་གཟན་ནི་མཚན་མོ་མཐང་གོས་ཀྱི་ནང་དུ་བགོ་པར་བྱ་བ་ཡིན་་
ལ། དེ་གཉིས་ཀྱི་ཚད་ཀྱང་མཐང་གོས་དང་མཉམ་པའོ། །རྡུལ་བ།ཟན་ནི། ཉིན་
མོ་བླ་གོས་ཀྱི་ནང་དུ་བགོ་བར་བྱ་བ་དང་། རྡུལ་གཟན་གྱི་གཟན་ནི་མཚན་མོ་
སྟོད་ལ་བགོ་བར་བྱ་བ་ཡིན་ལ། དེ་གཉིས་ཀྱི་ཚད་བླ་གོས་དང་མཉམ་པར་བྱ་
བ་ཡིན་ནོ། །གདོང་ཕྱིས་ནི་ཚད་དུ་ཁྲུ་གང་། རུང་བའི་ཚོན་གྱིས་ཁ་བསྒྱུར་བ།
རྣག་གཟན་ནི། དགེ་སློང་རྣག་ནད་ཅན་གྱིས་བླ་གོས་རྔུལ་གཟན་དང་བཅས་
པའི་ནང་དུ་ཤ་ལ་བཅང་སྟེ་བགོ་བར་བྱ་བ་དང༌། ཚད་ཇི་ཙམ་གོས་པ་བྱ་ལ།
གཡན་པ་དགབ་པ་ནི། དགེ་སློང་གཡན་ནད་ཅན་གྱིས་བགོ་བར་བྱ་ལ་ཚད་
སྲིད་དུ་ཁྲུ་དྲུག་དང་དཔངས་སུ་ཁྲུ་གསུམ་པའོ། །གཡན་པ་དགབ་པའི་འོ། །ཁྲུ་
དྲུག་དང་གསུམ་མོ། །ཞེས་གསུངས་པའི་ཕྱིར། སྐྲ་བཟེད་ནི་སྐྲ་འབྲེག་པའི་ཚེ་
སྟོད་ལ་བགོ་བར་བྱ་ལ། ཚད་དཔངས་སུ་ཁྲུ་ཕྱེད་དེ། སྲིད་དུ་ཁྲུ་གསུམ་པ་བྱ་སྟེ།
མེ་ཏོག་( ༢༥ བ) ཕྲེང་རྒྱུད་ལས། བསྲུང་བའི་དོན་དུ་སྐྲ་བཟེད་ནི། །ཞེང་དུ་ཁྲུ་
ནི་ཕྱེད་དང་གཉིས། །སྲིད་དུ་ཁྲུ་ནི་གསུམ་ཡིན་ཏེ། །ཞེས་གསུངས་པའི་ཕྱིར།
གདིང་བ་ནི་གནས་མལ་བསྐྱབ་པའི་ཕྱིར་དུ་གདིང་བར་བྱ་ལ། སྲིད་དུ་ཁྲུ་
གསུམ་དང་ཞེང་དུ་ཁྲུ་དོ་དང་སོར་དྲུག་པ། གླེགས་བུ་ཕྱེད་དང་གཉིས་པ་བྱ་
• 38 A •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྨད།
སྟེ། འདིའི་ཚད་ནི་སྲིད་དུ་ཁྲུ་གསུམ་མོ། །མི་ཆོག་ན་ཁྲུ་ཕྱེད་དང་དོ་མན་ཆད་
བསྐྱེད་དོ། །འདིའི་ཞེང་དུ་ནི་ཁྲུ་དོ་དང་སོར་དྲུག་གོ །ཞེས་དང་། དེ་ལ་གླེགས་
བུའི་འཕྲོ་བྱའོ། །འོག་རིལ་གྱི་སུམ་ཆའི་དང་པོར་རོ། །ཞེས་གསུངས་པའི་ཕྱིར།
གླེགས་བུ་གཅིག་ལ་གདིང་པ་ཚད་ལྡན་གྱི་བྱིན་རླབས་མི་འཆགས་ཏེ་གླེགས་་་
བུ་གཅིག་པ་བྱིན་གྱིས་བརླབས་པར་མི་བྱའོ། །ཞེས་གསུངས་པའི་ཕྱིར། དབྱར་
གྱི་གོས་རས་ཆེན་ནི་ཆར་ཆུ་བསྐྱབ་པའི་ཕྱིར་དུ་བགོ་བ་ཚད་སྲིད་དུ་ཁྲུ་དགུ།
དཔངས་སུ་ཁྲུ་གསུམ་དང་སོར་བཅོ་བརྒྱད་པ་བྱ་སྟེ། དབྱར་གྱིས་རས་ཆེན་
གྱིའོ། །དགུ་དང་གསུམ་དང་སོར་བཅོ་བརྒྱད། །ཞེས་གསུངས་པའི་ཕྱིར།
གཉིས་པ་ཡོད་དེ། ཞྭ་དང་སྐ་རགས་དང་ལྷམ་སྒྲོག་ལ་སོགས་པ་རྣམས་དང༌།
གཏུར་བུ་དང་ལྷུང་བཟེད་ཀྱི་ཤུབས་རྣམས་དེ་ཡིན་པའི་ཕྱིར། ག ཏུར་བུའི་
ཚད་ཀྱང་ཡོད་དེ། དཔངས་སུ་ཁྲུ་གསུམ་ཞེང་དུ་ཁྲུ་ཕྱེད་དང་དོ་ཉིས་ལྟེབ་བྱས་
ཏེ། བཙེམ་པར་བྱ་བ་ཡིན་པའི་ཕྱིར་ཏེ། ཁྲུ་གསུམ་དང་ཕྱེད་དང་གསུམ་ཉིས་
བལྟབ་ཏུ་བྱས་ཏེ་བཙེམ་མོ། ཞེས་གསུངས་པའི་ཕྱིར། ཁ་ཅིག །རམ་ཕྱིས་
འཚོ་བའི་ཡོ་བྱད་ཀྱི་ཕྲན་ཚེགས་སུ་འདྲེན་པ་མི་འཐད་དེ། རམ་ཕྱིས་སྣག་བུམ་
གྱི་མིང་ཡིན་པས་དེ་གོས་སུ་མི་རུང་བའི་ཕྱིར་ཏེ། སྔོན་ཡིག་མཁན་ལས་རབ་
ཏུ་བྱུང་བས་རམ་ཕྱིས་སྣག་བུམ་བཅང་བར་བྱའོ། །ཞེས་གསུངས་པའི་ཕྱིར།
གཉིས་པ་ལྷག་པའི་གོས་ལ་དངོས་དང༌། ཕྲན་ཚེགས་གཉིས་ལས། དང་པོ་ཡོད་
དེ། སྣམ་སྦྱར་ལ་སོགས་པའི་འཚོ་བའི་ཡོ་བྱད་བཅུ་གསུམ་པོ་ལྷག་པ་རྣམས་དེ་
ཡིན་པའི་ཕྱིར། གཉིས་པ་ཡོད་དེ། ཞྭ་འཐེབ་དང་ལྷམ་འཐེབ་ལ་སོགས་པ་དེ་
ཡིན་པའི་ཕྱིར། གསུམ་པ་མཁོ་བའི་གོས་ལ་དངོས་དང་ཕྲན་ཚེགས་གཉིས་
ལས། དང་པོ་ཡོད་དེ། རས་ཡུག་དང་། དར་ཡུག་དང༌། རིང་འགག་དང་། བེམ་
པོ་ལ་སོགས་པའི་དབྱིབས་རུང་བ་རྣམས་དེ་ཡིན་པའི་ཕྱིར། གཉིས་པ་ཡོད་དེ།
རས་ཁ་ཕྱེད་དང་། དར་ཁ་ཕྱེད་ལ་སོགས་པ་དེ་ཡིན་པའི་ཕྱིར། གཉིས་པ་བྱིན་
• 335.



པཎ་ཆེན་བདེ་ལེགས་ཉི་མས་མཛད།
གྱིས་བརླབ་ཚུལ་ལ། ཡུལ་གང་གི་( ༢༦ན） མདུན་དུ། རྟེན་གང་གིས། དངོས་པོ་
གང་། ཆོ་ག་ཇི་ལྟ་བུས་བྱིན་གྱིས་རློབ་པའོ། །དང་པོ་ཡོད་དེ། སྤྱིར་བཏང་ལ་
དགེ་སློང་ཆོས་བདུན་ལྡན་གྱི་མདུན་དུ་དང༌། དམིགས་བསལ་ལ་རང་ཉིད་
གཅིག་བུས་ཀྱང་བྱིན་གྱིས་བརླབ་ཏུ་རུང་བའི་ཕྱིར། གཉིས་པ་ཡོད་དེ། སྤྱིར་
བཏང་ལ་དགེ་སློང་རྣམ་དག་དང༌། དམིགས་བསལ་ལ་བསྙེན་རྫོགས་སྒྲུབ་
པའི་ཚེ་དགེ་ཚུལ་གྱི་རྟེན་ལ་ཆོས་གོས་གསུམ་བྱིན་གྱིས་རློབ་པ་དང༌། གནས་
ནས་ཕྱུང་བ་དང་བསྙེན་རྫོགས་ཀྱི་སྡོམ་པ་བླངས་ལ་མ་སྐྱེས་པ་དང་། ཕམ་པ་
འཆབ་བཅས་ཀྱིས་ཉམས་པ་གཉིས་ཀྱང་བྱིན་གྱིས་བརླབ་དགོས་པའི་ཕྱིར་ཏེ།
དེ་གཉིས་ལ་འཆང་འཇོག་བྲལ་གསུམ་གྱི་སྤང་བ་རྣམས་ཉེས་བྱས་སུ་གསུངས་
པའི་ཕྱིར། གསུམ་པ་ཡོད་དེ། སྤྱིར་བཏང་ལ་ཆོས་གོས་རུང་བ་ཚད་ལྡན་སོགས་
དང་། ཕྲན་ཚེགས་ཐམས་ཅད་དང༌། དམིགས་བསལ་ལ་དཀར་པོ་དང༌། ཁྱིམ་
པའི་གོས་སོགས་ལ་སྣམ་སྦྱར་གྱི་བྱིན་རླབས་ཆགས་པ་ཡོད་པའི་ཕྱིར། བཞི་པ་
ཡོད་དེ། རང་རང་གི་སྔགས་ཚིག་ལན་གསུམ་དང་བཅས་ཏེ། དངོས་ཀྱི་བྱིན་
རླབས་རུང་བ་ལ་དངོས་དང༌། རྒྱུའི་བྱིན་རླབས་རུང་བ་ལ་རྒྱུའི་བྱིན་རླབས་བྱ་
བ་ཡིན་པའི་ཕྱིར། གསུམ་པ་འཆང་བའི་བསམ་པ་ཡོད་དེ། འཚོ་བའི་ཡོ་བྱད་
ཀྱི་གོས་རྣམས་རང་དོན་གྱི་བསམ་པས་འཆང་། གོས་ཕྱི་མ་གཉིས་རང་གཞན་
གཉིས་ཀའི་ཡིན་པའི་བསམ་པས་བཅང་བར་བྱ་བ་ཡིན་པའི་ཕྱིར། ལྷག་པའི་
ཡོ་བྱད་ཀྱི་གོས་གནང་བའི་རྟེན་གྱི་གང་ཟག་ཀྱང་ཡོད་དེ། རྒྱལ་པོའི་བུ་ལྟ་བུ་
སྐྱིད་དེ་བ་ལས་རབ་ཏུ་བྱུང་བ་དང་། སྲོ་ཤིག་དང༌། རྡུལ་དང་དྲི་མ་མང་བའི་
དགེ་སློང་རྣམས་ལ་གནང་བའི་ཕྱིར། བཞི་པ་ཆོས་གོས་གསུམ་ལ་དྲས་དྲུབ་ཇི་
ལྟར་བྱ་བའི་ཚུལ་ཡོད་དེ། སྣམ་སྦྱར་རབ་ཚད་ལ་དུམ་བུ་ཆེ་བ་བརྒྱ་དང་ཆུང་
བ་ཉེར་ལྔ་དྲས་ཏེ་དྲུབ་པར་བྱ་བ་ཡིན་པའི་ཕྱིར། སྣམ་སྦྱར་རབ་ཚད་ལ་སྣམ་
ཕྲན་ཉེར་ལྔ་ཡོད་པའི་སྣམ་ཕྲན་རེ་རེ་ལ་གླེགས་བུ་རིལ་པོ་བཞི་རེ་དང་།
• 386 •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྨད།
གླེགས་བུ་ཕྱེད་པ་རེར་བྱས་ཏེ་དྲ་བར་བྱ་བ་ཡིན་པའི་ཕྱིར། དྲུབ་ཚུལ་ཡང་
ཡོད་དེ། སྣམ་ཕྲན་སྲིད་དུ་བཏང་བའི་ཚལ་ཐུང་དག་གི་སྣ་མཐོ་དམན་མཉམ་
པའི་རྗེལ་གཞི་སྟེ་རིམ་པ་འཆོལ་བར་བཏང་ཞིང་། ཞེང་དུ་ཐད་དྲང་དུ་བཏང་
བའི་སྣམ་ཕྲན་དག་གི་འཕྲོ་བསྣན་པའི་ལྷག་མ་ཕན་ཚུན་སྲིད་དུ་མཉམ་པ་་་་་
ཉིད་དང་ཞེང་དུ་བཏང་( ༢༦བ) བའི་སྣམ་ཕྲན་དབུས་མ་གཉིས་ཀྱི་གླེགས་བུ་་་
ནི་དབུས་ཏེ་དེ་ནས་གཞན་གཡས་གཡོན་དུ་སྣམ་ཕྲན་གྱི་གླེགས་བུའི་འཕྲོ་་་་
ཕྱོགས་ཕྱོགས་སུ་ཕྱི་རྒྱུད་དུ་ལྟ་བ་ཉིད་དང༌། མཐའ་ལྕགས་རིས་བསྐོར་ཏེ་དྲུབ་
པར་བྱ་བ་ཡིན་ང་འི་ཕྱིར། ཚལ་བུ་དང་ཚལ་རིང་ལྕགས་རི་རྣམས་ཀྱི་ཚད་ཀྱང་
ཡོད་དེ། བྱ་རོག་གི་མཐོ་གང་ངམ་སོར་བཞི་དང་། ཆུང་ཚད་སོར་གཅིག་པ་
དང་། དེ་གཉིས་ཀྱི་བར་འབྲིང་ཚད་དུ་འཇོག་པའི་ཕྱིར། དེས་འབྲིང་སོགས་ལ་
རིགས་འགྲེ། སྣམ་སྦྱར་ཆེ་ཚད་གསུམ་ལ་སྣམ་ཕྲན་ཉེར་ལྔ་ཉེར་གསུམ་ཉེར་
གཅིག །འབྲིང་ཚད་གསུམ་ལ་སྣམ་ཕྲན་བཅུ་དགུ་བཅུ་བདུན་བཅོ་ལྔ། ཆུང་
ཚད་གསུམ་ལ་བཅུ་གསུམ་བཅུ་གཅིག་དགུ་རེ་བྱ་སྟེ། སྣམ་སྦྱར་གྱི་སྣམ་ཕྲན་
དག་ནི་དགུ་ཡན་ཆད་ཉི་ཤུ་རྩ་ལྔ་མན་ཆད་དེ་ཟུང་མ་གཏོགས་སོ། །ཞེས་
གསུངས་པའི་ཕྱིར། ཆེན་པོ་སྐོར་གསུམ་ལ་གླེགས་བུ་ཕྱེད་དང་ལྔ་རེ། འབྲིང་
སྐོར་གསུམ་ལ་ཕྱེད་དང་བཞི་རེ། ཆུང་ངུ་སྐོར་གསུམ་ལ་ཕྱེད་དང་གསུམ་རེ་བྱ་
སྟེ། དང་པོ་གསུམ་ལ་ནི་དེ་དག་གི་གླེགས་བུ་ཕྱེད་དང་གསུམ་པ་ཉིད་དོ། །
གཉིས་པ་ལ་ནི་གླེགས་བུ་ཕྱེད་དང་བཞི་པ་ཉིད་དོ། །གསུམ་པ་ལ་ནི་གླེགས་བུ་
ཕྱེད་དང་ལྔ་པ་ཉིད་དོ། །ཞེས་གསུངས་པའི་ཕྱིར། སྣམ་སྦྱར་ལ་སྣམ་ཕྲན་ཉེར་
ལྔ་ལས་མང་བ་མི་བྱ་སྟེ། དེ་ལས་མང་ན་འཚེམ་བུའི་རང་བཞིན་དུ་འགྱུར་
བའི་ཕྱིར་ཏེ། དེ་ཡན་ཆད་ནི་འཚེམ་བུའོ། །ཞེས་གསུངས་པའི་ཕྱིར། བླ་གོས་
སྣམ་ཕྲན་བདུན་ལ་གླེགས་བུ་ཕྱེད་དང་གསུམ་པའོ། །མཐང་གོས་སྣམ་ཕྲན་
·387 .



པཎ་ཆེན་བདེ་ལེགས་ཉི་མས་མཛད།
ལྔ་པ་ལ་གླེགས་བུ་ཕྱེད་དང་གཉིས་པའོ། །འགྲུབ་ན་ཆོས་གོས་གསུམ་ལ་དྲས་
དྲུབ་བྱ་ཞིང་། མ་གྲུབ་ན་ལྷན་ཐབས་བྱ་སྟེ། ཡང་ན་ལྷན་ཐབས་ཀྱིས་བླན་
ནོ། །ཞེས་གསུངས་པའི་ཕྱིར། སྣམ་སྦྱར་མགོ་མཇུག་མ་ནོར་བར་གྱོན་དགོས་
ཏེ། སྣམ་སྦྱར་གྱོན་པའི་ཚེ་མཆན་ཁུང་གཡས་པའི་འོག་གི་དྲོད་ཀྱིས་སྣམ་སྦྱར་
ཆུད་ཟ་བ་སྤང་པའི་ཕྱིར་དུ་སྣམ་སྦྱར་ལ་གོས་ཀྱི་ལྷན་པ་བྱ་སྟེ་བགོ་བར་བྱ་་་་
དགོས་པའི་ཕྱིར་ཏེ། ལུས་ལ་རེག་པར་བགོ་བར་མི་བྱའོ། །མཆན་ཁུང་གཡས་
པའི་དྲོད་ཀྱིས་དེ་མ་རུང་བར་འགྱུར་རོ། །དེ་ལྟར་མི་འགྱུར་པར་བྱ་བའི་ཕྱིར།
ཕྱོགས་དེར་དེ་ལ་གོས་གླན་པར་བྱའོ། །ཁྲུ་ཕྱེད་དང་དོ་དང་མཐོ་གང་ངོ༌། །
ངོས་གཉིས་ཀར་སྐུད་པའི་གཟུངས་ཀྱིས་སྦྱང་ངོ༌། །ཞེས་གསུངས་པའི་ཕྱིར།
གཞུང་དོན་ནི། ཁ་ཚར་དང་ཕུན་ཚར་མཚོན་གྱིས་མ་དྲས་ང་འི་གོས་རབ་ཏུ་
བྱུང་བས་ལོངས་སྤྱོད་པར་མི་( ༢ ༧ན)བྱ་སྟེ། ཁྱིམ་པ་དང་རྟགས་འདྲེས་པར་
འགྱུར་བའི་ཕྱིར་རོ། །
ཉ༣ དམིགས་བསལ་དང་འབྲེལ་བ་ཀོ་ལྤགས་ཀྱི་གཞི།
༈ ཡུལ་དབུས་ཀྱི་མཚམས་སོ། ། ཤར་དུ་ནི་ལི་ཁ་ར་ཤིང་འཕེལ་གྱི་མདུན་གྱི་
ནགས་ལི་ཁ་རའི་ཤིང་ཚང་ཚིང་ཅན་ཞེས་བྱ་བའོ། །ཞེས་སོགས་ཀྱི་སྐབས་སུ།
དམིགས་བསལ་དང་འབྲེལ་བ་ཀོ་ལྤགས་ཀྱི་གཞི་འཆད་ཚུལ་དེ་གང་ཞེ་ན།
འདི་ལ་ཡུལ་དབུས་དང་མཐའ་ཁོབ་ཀྱི་ཁྱད་པར་གྱི་མཚམས་བ སྟན་པ།
འཆིལ་ལྷམ་རུང་མི་རུང་གི་བྱེ་བྲག་བསྟན་པ། ཀོ་ལྤགས་རུང་མི་རུང་གི་བྱེ་
བྲག་བསྟན་པ། ཆུ་ལ་འཇུག་པའི་ཐབས་གཞན་བསྟན་པ་དང་བཞི་ལས། དང་
པོ་སྟོན་པ་ལ། ཡུལ་དབུས་ཀྱི་མཚམས་སོ། །ཞེས་སོགས་གསུང་ས། གཉིས་པ་
སྟོན་པ་ལ། མཐའ་འཁོབ་ཏུ་མཆིལ་ལྷམ་དག་བཅང་བར་བྱའོ། །ཞེས་སོགས་
གསུངས། གསུམ་པ་སྟོན་པ་ལ། ཁྱིམ་གཞན་དུ་གཞན་མེད་ན་ཀོ་ལྤགས་ལ་
• 388 •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྨད།
འཇུག་པར་བྱའོ། །ཞེས་སོགས་གསུངས། བཞི་པ་སྟོན་པ་ལ། རྐྱལ་བ་བཀ་པ་
ཅན་བཅང་བར་བྱའོ། །ཞེས་སོགས་གསུངས། དེས་ན་འདི་རྣམས་ཀྱི་དོན་རིམ་
པ་ལྟར་དུ་བཤད་ན། ཡུལ་དབུས་དེ་ལ་གཉིས་སུ་ཡོད་དེ། དེ་ལ་ས་ཚིགས་ཀྱིས་
ཕྱེ་བ་དང་། ཆོས་ཚིགས་ཀྱིས་ཕྱེ་བ་གཉིས་སུ་ཡོད་པའི་ཕྱིར། དང་པོ་གྲུབ་
སྟེ། རྒྱ་གར་རྡོ་རྗེ་གདན་དབུས་སུ་བཞག་པའི་ཤར་དུ་ནི་ལི་ཁ་ར་ཤིང་འཕེལ་
གྱི་མདུན་གྱི་ནགས་ལི་ཁ་རའི་ཤིང་ཚང་ཚིང་ཅན་ཞེས་བྱ་བ་ཡོད་པའི་ནུབ་ཀྱི་
མཐའ་ཚུན་ཆད་དབུས་དང་། དེ་ཕན་ཆད་མཐའ་འཁོབ་དང༌། ལྷོར་ནི་གྲོང་
ཁྱེར་འདམ་བུ་ཅན་གྱི་ལྷོ་ན་ཆུ་ཀླུང་འདམ་བུ་ཅན་ཞེས་བྱ་བ་ཡོད་པའི་བྱང་་་་་
གི་མཐའ་ཚུན་ཆད་དབུས་དང་། དེ་ཕན་ཆད་མཐའ་འཁོབ། ནུབ་ཏུ་ནི་བྲམ་
ཟེའི་གྲོང་ཀ་བ་དང་ཉེ་བའི་ཀ་བ་ཅན་ཞེས་བྱ་བ་ཡོད་པའི་ཤར་གྱི་མཐའ་་་་
ཚུན་ཆད་དབུས་དང་། དེ་ཕན་ཆད་མཐའ་འཁོབ། བྱང་དུ་ནི་ཨུ་ཤུ་རིའི་རི་
ཞེས་བྱ་བ་ཡོད་པའི་ལྷོའི་མཐའ་ཚུན་ཆད་དབུས་དང༌། དེ་ཕན་ཆད་མཐའ་
ཁོབ་ཡིན་པའི་ཕྱིར། འོ་ན། ལི་ཁ་ར་ཤིང་འཕེལ་གྱི་ནགས་སོགས་བཞི་པོ་དེ་
ཡུལ་དབུས་དང་མཐའ་འཁོབ་གང་དུ་གཏོགས་ཤེ་ན། དེ་གཉིས་གང་དུ་ཡང་
མ་གཏོགས་ཏེ། དབུས་དང་མཐའ་འཁོབ་ཀྱི་ས་མཚམས་ཡིན་པའི་ཕྱིར།
གཉིས་པ་ཡོད་དེ། གཞུང་ཤེར་ཕྱིན་བཞུགས་པ་དང༌། འཁོར་རྣམ་བཞི་རྒྱུ་བ་
དང༌། སར་གནས་ཀྱི་སེམས་དཔའ་བཞུགས་པའི་ཡུལ་རྣམས་ནི་ཆོས་ཚིགས་
ཀྱིས་ཕྱེ་བའི་དབུས་དང༌། དེ་དག་( ༢༧བ)མེད་པའི་ཡུལ་རྣམས་མཐའ་ཁོབ་ཏུ་
འཇོག་པའི་ཕྱིར། གཉིས་པ་སྤྱིར་བཏང་ལ། ས་ཚིགས་ཀྱིས་ཕྱེ་བའི་ཡུལ་དབུས་
སུ་མཆིལ་ལམ་བཀག་ནས། མཐའ་འཁོབ་ཨསྨ་པ་ར་སྟེ་རྡོ་ཅན་གྱི་ཡུལ་དུ་སྣང་
སྟེ། རྐང་པ་མ་རུང་བ་དང༌། ལུས་ལ་གནོད་པ་སྤོང་བའི་ཆེད་ཡིན་པའི་ཕྱིར།
དམིགས་བསལ་ལ་དབུས་སུ་ཡང་མཆིལ་ལྷམ་གནང་བ་ཡོད་དེ། དེར་གནས་
མལ་བསྐྱབ་པའི་ཕྱིར་དུ་མཆིལ་ལྷམ་གནང་བ་ཡོད་པའི་ཕྱིར། གསུམ་པ་སྤྱིར་
，38) •



པཎ་ཆེན་བདེ་ལེགས་ཉི་མས་མཛད།
བཏང་ལ་ས་ཚིགས་ཀྱིས་ཕྱེ་བའི་ཡུལ་དབུས་སུ་ཀོ་ལྤགས་ལ་ལོ་ངས་སྤྱོད་པ་་་་་་
བཀག་ནས་མཐའ་འཁོབ་ཏུ་གནང་སྟེ་མཐའ་འཁོབ་ཏུ་ཀོ་ལྤགས་ཀྱི་གདན་་་་་
དང་མཆིལ་ལྷམ་སྣ་སྦུབས་ཅན་གནང་བའི་ཕྱིར། དམིགས་བསལ་ལ་ཡུལ་
དབུས་སུ་ཡང་གནང་བ་ཡོད་དེ། ཁྱིམ་པའི་ཁྱིམ་ན་སྟན་གཞན་མེད་ན་ཀོ་
ལྤགས་ཀྱི་གདན་ལ་འདུག་ཏུ་རུང་བའི་ཕྱིར། དགེ་སློང་རླུང་ནད་ཅན་དང་
མིག་ནད་ཅན་གྱིས་རྐང་མཐིལ་དུ་དོམ་ལྤགས་བཅང་བར་གནང་སྟེ། མིག་ལ་
ཕན་པར་བྱ་བའི་ཕྱིར་དོམ་ལྤགས་བཅང་བར་བྱའོ། །ཞེས་གསུངས་པའི་ཕྱིར།
བཞི་པ་བཅས་ལྡན་དགེ་སློང་གིས་ཆུ་ལ་བརྒལ་བའི་ཚེ་ཐབས་དེ་ལ་དུ་མ་ཡོད་
དེ། དབེན་པའི་གནས་སུ་རྐྱལ་བསླབས་ཏེ་ཆུ་མི་འཛག་པའི་རྐྱལ་པ་བཀ་བ་
ཅན་བཅང་སྟེ་འགྲོ་བ་དང༌། ཆུ་བརྒལ་མི་ནུས་པ་ལ་ཁྱུ་མཆོག་སོགས་སེམས་
ཅན་སྟོབས་ཆེ་བ་ལ་བརྟེན་ནས་འགྲོ་བ་སོགས་སུ་ཡོད་པའི་ཕྱིར།
ཇ༢ བདེ་བར་གནས་པའི་རྐྱེན་སྨན་བསྟེན་པ།
༈ སྨན་བསྟེན་པར་བྱའོ། །ཞེས་སོགས་ཀྱི་སྐབས་སུ། བདེ་བར་གནས་པའི་
རྐྱེན་སྨན་བསྟེན་ཚུལ་བཤད་པ་ལ། དེའི་ཚུལ་ཇི་ལྟ་བུ་ཞེ་ན། འདི་ལ་ཡ་ང་
གཞིའི་སྐབས་ནས་འབྱུང་བ་དང༌། ཕྲན་ཚེགས་ལ་སོགས་པའི་སྐབས་ནས་
འབྱུང་བ་གཉིས་ལས། དང་པོ་སྟོན་པ་ལ། སྨན་བསྟེན་པར་བྱའོ། །ཞེས་པ་ནས།
པདྨའི་སྙིང་པོ་དག་ནི་དེ་ཞེས་བྱའོ། །ཞེས་པའི་བར་གསུངས། གཉིས་པ་སྟོན་
པ་ལ། རྒྱལ་སྲིད་དང་དེའི་ཕྱེད་མ་ནོད་པར་མི་བྱའོ། །ཞེས་པ་ནས། ཆུ་ཡོད་
ན་འཐོར་འཐུང་མ་བྱས་པར་འདུག་པར་མི་བྱའོ། །ཞེས་པའི་བར་གསུངས།
འདིའི་སྐབས་སུ་སྤྱི་དོན་དང་གཞུང་དོན་གཉིས་ལས། དང་པོ་ལ། སྨན་དེ་རྒྱུ་
གང་ལས། ཚུལ་ཇི་ལྟར་དུ་སྒྲུབ་པ། དེ་ལས་སྒྲུབ་པའི་སྨན་དངོས་ཀྱི་རྣམ་
གཞག །གང་ཟག་གང་གིས་བཅང་བ། སྨན་གཞག་པའི་གནས་རུང་ཁང་གི་
，3{y ( ) •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྨད།
རྣམ་བཞག །སྨན་ལོངས་སྤྱོད་པ་ལ་འཇུག་པའི་ཚུལ། སྨན་གྱི་རྒྱུ་མཐུན་ཟག་པ་
འདོར་བའི་ཐབས་( ༢ ༨ ན)བསྟན་པའོ། །དང་པོ་ཡོད་དེ། སྨན་དེ་ལོག་འཚོའི་
ཆར་གཏོགས་དང་བཅས་པ་སྤངས་ནས་ཡང་དག་པའི་འཚོ་བས་བསྒྲུབ་པར་་་
བྱ་བ་ཡིན་པའི་ཕྱིར། གཉིས་པ་ལ། དབྱེ་བ། སོ་སོའི་མཚན་ཉིད། ཕྱེ་བ་སོ་སོའི་
རྣམ་གཞག །སྨན་བསྟེན་པའི་དགོས་པ། སྒྲ་བཤད་པ། སྨན་བསྟེན་པའི་ཚུལ་ལོ། །
དང་པོ་ནི། སྨན་ལ་བཞི་ཡོད་དེ། དུས་རུང་གི་སྨན། ཐུན་ཚོད་ཀྱི་སྨན། ཞག་
བདུན་པའི་སྨན། ཇི་སྲིད་འཚོ་བཅང་གི་སྨན་རྣམས་སུ་ཡོད་པའི་ཕྱིར་ཏེ། དེ་
ནི་རྣམ་པ་བཞིའོ། །ཞེས་སོགས་གསུངས་པའི་ཕྱིར། གཉིས་པ་ནི། དྲི་རོ་རེག་
བྱའི་སྐྱེ་མཆེད་གསུམ་གྱི་བདག་ཉིད་དུ་གྱུར་པའི་ཁམ་ཟས་སུ་དམིགས་པ།
སྐབས་འདིར་བསྟན་གྱི་སྨན་གྱི་མཚན་ཉིད། གཙོ་བོར་བཀྲེས་པའི་ནད་སེལ་
བའི་སྨན་གྱི་རིགས་སུ་གནས་པ་ཡང་ཡིན། བཅས་ལྡན་དགེ་སློང་གིས་སྔ་དྲོའི་
དུས་ཁོ་ནར་བསྟེན་པར་བྱ་རུང་བ་ཡང་ཡིན་པའི་གཞི་མཐུན་པར་དམིགས་
པ་དེ། དུས་རུང་གི་སྨན་གྱི་མཚན་ཉིད། གཙོ་བོར་སྐོམ་ནད་སེལ་བའི་སྨན་གྱི་
རིགས་སུ་གནས་པ་ཡང་ཡིན། བཅས་ལྡན་དགེ་སློང་གིས་ཐུན་ཚོད་ཀྱི་མཐའ་
ཡན་ཆད་དུ་ལོངས་སྤྱོད་དུ་རུང་བ་ཡང་ཡིན་པའི་གཞི་མཐུན་པར་གྱུར་པའི་་་
བ ཏུང་བ། ཐུན་ཚོད་དུ་རུང་བའི་སྨན་གྱི་མཚན་ཉིད། གཙོ་བོར་རླུང་ནད་
སེལ་བའི་རིགས་སུ་གནས་པ་ཡང་ཡིན། བཅས་ལྡན་དགེ་སློང་གིས་བྱིན་
གྱིས་བརླབས་པའི་དུས་ཐུང་ངུར་གནས་པ་ཡང་ཡིན་པའི་གཞི་མཐུན་པར་་་་་
དམིགས་པ་དེ། ཞག་བདུན་པའི་སྨན་གྱི་མཚན་ཉིད། གཙོ་བོར་འདུས་པའི་
ནད་སེལ་བའི་རིགས་སུ་གནས་པ་ཡང་ཡིན། བཅས་ལྡན་དགེ་སློང་གིས་བྱིན་
གྱིས་བརླབས་པའི་དུས་རིང་པོར་གནས་པ་ཡང་ཡིན་པའི་གཞི་མཐུན་པར་་་་་
དམིགས་པ་དེ། ཇི་སྲིད་འཚོ་བཅང་གི་སྨན་གྱི་མཚན་ཉིད་དུ་འཇོག །གསུམ་པ་
ནི། དུས་རུང་གི་སྨན་བཞག་ཏུ་ཡོད་དེ། དེ་ལ་བཟའ་བ་ལྔ་དང་བཅའ་བ་ལྔ་
， 33 ] .



པཎ་ཆེན་བདེ་ལེགས་ཉི་མས་མཛད།
རྣམས་སུ་ཡོད་པའི་ཕྱིར། དང་པོ་ཡོད་དེ། ཟན་དྲོན་འབྲས་ལྡན་ཉ་ཤ་ཤ་སྐམ་
སྣུམ་འཁུར་རྣམས་སུ་ཡོད་པའི་ཕྱིར་ཏེ། རྒྱ་ཆེར་འགྲེལ་ལས། ཉ་ཤའི་ཚབ་ཏུ་
ལྡེ་གུ་དྲངས་པས་ལྡེ་གུས་མཚོན་ནས་ཐུག་པ་སྐྱོ་མ་ཐུད་ཞོ་དང་བ་རྣམས་ཀྱང་
དུས་རུང་གི་སྨན་དུ་རུང་མཐུན་སྦྱར་བར་བྱའོ། །ཞེས་གསུངས་པའི་ཕྱིར།
གཉིས་པ་ཡོད་དེ། རྩ་བ། སྡོང་པོ། འདབ་མ། མེ་ཏོག །འབྲས་བུ་ལས་གྱུར་པའི་
དུས་རུང་གི་སྨན་རྣམས་སུ་ཡོད་པའི་དང་པོ་ནི། ལ་ཕུག་ཉུང་ མ་ ༢༨བ) ལྟ་བུ།
གཉིས་པ་ནི། བུར་ཤིང་ལྟ་བུ། གསུམ་པ་ནི། ལ་ཕུག་གི་ལོ་མ་ལྟ་བུ། བཞི་པ་ནི།
པདྨ་དང་ཨུཏྤ་ལ་ལྟ་བུ། ལྔ་པ་ནི། རྒུན་འབྲུམ་དང་བལ་པོའི་སེའུ་ལྟ་བུ། དེས་
ན་རྒུན་འབྲུམ་དང་བལ་པོའི་སེའུ་སོགས་དུས་རུང་གི་སྨན་ཡིན་ཏེ། མེ་ཏོག་
ཕྲེང་རྒྱུད་ལས། རྒུན་འབྲུམ་བལ་སེའུ་འབྲ་གོ་དང་། །ཨ་མ་ལ་སོགས་འབྲས་བུ་
སྟེ། །ཨུཏྤལ་ལ་སོགས་རྩ་བ་དག །མཁས་པས་དུས་སུ་རུང་བར་གསུངས། །ཞེས་
གསུངས་པའི་ཕྱིར། ཁ་ཅིག །མར་དུས་རུང་གི་སྨན་ཡིན་ཏེ། ངའན་བཅད་པའི་
རྒྱ་ཆེར་འགྲེལ་ལས། དུས་སུ་རུང་བ་མར་དང་ཞེས་གསུངས་པའི་ཕྱིར། ཟེར་ན་
མ་ཁྱབ་སྟེ། དེ་ནི་མར་དུས་ཐམས་ཅད་དུ་རུང་བ་ལ་དགོངས་པའི་ཕྱིར། ཐུན་
ཚོད་དུ་རུང་བའི་སྨན་ལ་བཞི་ཡོད་དེ། དུས་རུང་གི་སྨན་གྱི་རྒྱུ་ལས་བྱུང་བའི་
ཐུན་ཚོད་དུ་རུང་བའི་སྨན་དང་། ཐུན་ཚོད་དུ་རུང་བའི་སྨན་གྱི་རྒྱུ་ལས་བྱུང་
བའི་ཐུན་ཚོད་དུ་རུང་བའི་སྨན་དང༌། ཞག་བདུན་པའི་སྨན་གྱི་རྒྱུ་ལས་བྱུང་
བའི་ཐུན་ཚོད་དུ་རུང་བའི་སྨན་དང༌། འཚོ་བཅང་གི་སྨན་གྱི་རྒྱུ་ལས་བྱུང་
བའི་ཐུན་ཚོད་དུ་རུང་བའི་སྨན་རྣམས་སུ་ཡོད་པའི་ཕྱིར། དང་པོ་ནི། རྩམ་
ཐང་ཤིན་ཏུ་སླ་བ་དང༌། རུས་ཐང་ཤིན་ཏུ་སླ་བ་ཚགས་དམ་པོ་ལ་བཙགས་པ་
ལྟ་བུའོ། །གཉིས་པ་ནི། བཅོས་མའི་ཚུ་ལས་བྱུང་བའི་བཏུང་པ་ཤིན་ཏུ་སླ་བ་
འདམ་བུའི་ཉག་མའི་མདོག་ལྟ་བུ། གསུམ་པ་ནི། བུ་རམ་གྱི་ཁུ་པ་ཤིན་ཏུ་སླ་བ་
ལྟ་བུ། བཞི་པ་ནི་ཨ་རུ་རའི་ཁུ་བ་ཤིན་ཏུ་སླ་བ་ལྟ་བུ། གསུམ་པ་ཞག་བདུན་
• 392 •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྨད།
པའི་སྨན་ནི། ཞུན་མར་དང་། འབྲུ་མར་དང༌། སྦྲང་རྩི་དང་། བུ་རམ་
གྱི་སྦུ་བ་ལྟ་བུ་ཡིན་ཏེ། ཞུན་མར་དང་འབྲུ་མར་དང་སྦྲང་རྩི་དང་བུ་རམ་གྱི་
དབུ་བ་དག་ནི་ཞག་བདུན་པའོ། །བུ་རམ་དང་ཧྭགས་དང་ལི་ཁ་ར་ལ་སོགས་
པ་ཐམས་ཅད་ནི་བུ་རམ་གྱི་དབུ་བ་ཉིད་ཀྱིས་འཕངས་སོ། །བདུད་རྩི་ནི་ཞུན་
མར་དང་འདྲ་བ་ཉིད་དོ། །ཞག་སྐོལ་ཅིང་བཙགས་པ་དག་ནི་འབྲུ་མར་དང་
འདྲ་བ་ཉིད་དོ། །ཞེས་གསུངས་པའི་ཕྱིར། ཇི་སྲིད་འཚོ་བཅང་གི་སྨན་ལ་ལྔར་
ཡོད་དེ། རྩ་བ་ལས། སྡོང་པོ་ལས། འདབ་མ་ལས། མེ་ཏོག་ལས། འབྲས་བུ་ལས་
གྱུར་པའི་ཇི་སྲིད་འཚོ་བཅང་གི་སྨན་རྣམས་སུ་ཡོད་པའི་ཕྱིར། དང་པོ་ནི། གླ་
སྒང་དང་ཤུ་དག་ལྟ་བུ། གཉིས་པ་ནི། ཙན་དན་དང་སླེ་ཏྲེས་ལྟ་བུ། གསུམ་པ་
ནི། བ་ཤ་ཀའི་འདབ་མ་ལྟ་བུ། བཞི་པ་ནི། ཀླུ་ཤིང་གི་མེ་ཏོག་ལྟ་བུ། ལྔ་པ་ནི།
ཨ་བར་སྐྱུར་གསུམ་ལྟ་བུའོ། །འོ་ན། དུས་རུང་གི་སྨན་གྱི་རྩ་བ་ལ་སོགས་པ་ལྔ་
དང་འདིའི་( ༢༩ན）རྩ་བ་སོགས་ལྔའི་ཁྱད་པར་ཇི་ལྟ་བུ་སྙམ་ན་དེའི་ཁྱད་པར་
ཡོད་དེ། འདིའི་རྩ་བ་ལ་སོགས་ལྔ་པོ་དེ་གཙོ་བོར་ནད་སེལ་བའི་ཕྱིར་དུ་ཡིན་
པས་འཇིག་རྟེན་ན་སྨན་དུ་གྲགས་ཀྱང་ཟས་སུ་མ་གྲགས། དུས་རུང་གི་དེ་ལྔ་
པོ་དེ་འཇིག་རྟེན་ན་ཟས་སུ་གྲགས་པ་ཙམ་ཡིན་གྱི་སྨན་དུ་མ་གྲགས་པའི་ཁྱད་
པར་ཡོད་པའི་ཕྱིར། འོ་ན། འདིའི་ཐུན་ཚོད་ཀྱི་མཐའ་དེ་གང་ལ་བྱེད་ཅེ་ན།
སྲོད་ཀྱི་ཐུན་དང་པོ་ལ་བྱེད་པ་ཡིན་ཏེ། ཊཱིཀྐར། ནམ་གྱི་ཐུན་ཚོད་དང་པོ་
འདས་ན་སྤྱད་པར་མི་བྱའོ། །ཞེས་དང༌། མ་མོར་ཉིན་དང་སྲོད་ཀྱི་བར་རུང་
སྟེ། །ཞེས་གསུངས་པའི་ཕྱིར། འོ་ན། ཇི་སྲིད་འཚོ་བཅང་གི་ཇི་སྲིད་འཚོ་
གང་ལ་བྱེད་ཅེ་ན། ཚེ་ཇི་སྲིད་འཚོ་ལ་བྱེད་པ་ཡིན་ཏེ། སུམ་བརྒྱ་པར། མ་
ཤིའི་བར་བཅང་སྨན་དུ་གསུངས། །ཞེས་དང་། ཤེས་རབ་བྱེད་པར། ཚེ་གཅིག་
པར། ཞེས་དང་། ཞུ་བར། ཇི་སྲིད་འཚོའི་བར་དུ་ཡོངས་སུ་བཅད་པར་བྱའོ། །
ཞེས་གསུངས་པའི་ཕྱིར། བཞི་པ་ནི། དུས་རུང་གི་སྨན་བསྟེན་པ་ལ་དགོས་པ་
• 393 •



པཎ་ཆེན་བདེ་ལེགས་ཉི་མས་མཛད།
ཡོད་དེ། ཆོས་སྒྲུབ་པའི་རྟེན་ཡུན་རིང་དུ་འཚོ་བར་བྱ་བའི་ཆེད་ཡིན་པའི་ཕྱིར།
ལྔ་པ་ནི། སྨན་ཞེས་བརྗོད་པའི་རྒྱུ་མཚན་ཡོད་དེ། དེའི་སྐད་དོད་ཕན་པ་
དང་སྨན་པ་གཉིས་སྐད་དོད་གཅིག་པས་དབང་པོ་བརྟེན་བཅས་ལ་ཕན་པར་
བྱེད་པས་ན་སྨན་ཞེས་བརྗོད་པའི་ཕྱིར། སྨན་དང་པོ་ལ་དུས་རུང་གི་སྨན་ཞེས་
བརྗོད་པའི་རྒྱུ་མཚན་ཡོད་དེ། བཅས་ལྡན་དགེ་སློང་གིས་གུང་ཚིགས་ཀྱི་དུས་
ཡན་ཆད་དུ་ལོངས་སྤྱོད་དུ་རུང་བས་ན་དེ་ལྟར་བརྗོད་པའི་ཕྱིར། གཉིས་པ་
ལ། ཐུན་ཚོད་དུ་རུང་བའི་སྨན་ཞེས་བརྗོད་པའི་རྒྱུ་མཚན་ཡོད་དེ། བཅས་
ལྡན་དགེ་སློང་གིས་སྲོད་ཀྱི་ཐུན་དང་པོའི་མཐའ་ཚུན་ཆད་དུ་ལོངས་སྤྱོད་དུ་་་
རུང་བས་ན་དེ་ལྟར་བརྗོད་པའི་ཕྱིར། གསུམ་པ་ལ། ཞག་བདུན་པའི་སྨན་
ཞེས་བརྗོད་པའི་རྒྱུ་མཚན་ཡོད་དེ། བཅས་ལྡན་དགེ་སློང་གིས་ཞག་བདུན་གྱི་
བར་དུ་བྱིན་གྱིས་བརླབས་ཏེ་ལོངས་སྤྱད་དུ་རུང་བས་ན་དེ་ལྟར་བརྗོད་ང་འི་་་
ཕྱིར། བཞི་པ་ལ། ཇི་སྲིད་འཚོ་བཅང་གི་སྨན་ཞེས་བརྗོད་པའི་རྒྱུ་མཚན་ཡོད་
དེ། བཅས་ལྡན་དགེ་སློང་གིས་ཚེ་ཇི་སྲིད་འཚོའི་བར་དུ་བྱིན་གྱིས་བརླབས་ཏེ་
ལོངས་སྤྱད་དུ་རུང་བས་ན་དེ་ལྟར་བརྗོད་པའི་ཕྱིར། དྲུག་པ་ལ། ལུས་ལ་
བསྟེན་ཚུལ་དང་། ཁར་བསྟེན་ཚུལ་གཉིས་ལས། དང་པོ་ལ། མི་ན་བའི་ལུས་ལ་
བསྟེན་ཚུལ་དང་། ན་བའི་ལུས་ལ་བསྟེན་ཚུལ་གཉིས་ལས། ད་ང་པོ་ལ་དུ་མ་
ཡོད་དེ། བསྲོ་གང་བསྟེན་( ༢༩ བ） ཚུལ། ལེགས་སྦྱར་གྱི་ཁྲུས་བསྟེན་ཚུལ། མིག་
ལ་ཕན་པར་བྱ་བའི་ཕྱིར་དོམ་ལྤགས་བསྟེན་ཚུལ། མིག་ལ་ཕན་ཕྱིར་མེ་ཏོག་དྲི་
ཞིམ་པོ་བསྟེན་ཚུལ་རྣམས་སུ་ཡོད་པའི་ཕྱིར། དང་པོ་གྲུབ་སྟེ། བསྲོ་ཁང་བསྟེན་
པར་བྱའོ། །ཞེས་གསུངས་པའི་ཕྱིར། གཉིས་པ་གྲུབ་སྟེ། ལེགས་སྦྱར་གྱི་ཁྲུས་
ཀྱིས་བཀྲུའོ། །ཞེས་གསུངས་པའི་ཕྱིར། གསུམ་པ་གྲུབ་སྟེ། མིག་ལ་ཕན་པར་བྱ་
བའི་ཕྱིར་དོམ་ལྤགས་བཅང་བར་བྱའོ། །ཞེས་གསུངས་པའི་ཕྱིར། བཞི་པ་གྲུབ་
སྟེ། མིག་ལ་ཕན་པར་བྱ་བའི་ཕྱིར་མེ་ཏོག་དྲི་ཞིམ་པོ་བསྟེན་པར་བྱའོ། །ཞེས་
•
3
4 •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྨད།
གསུངས་པའི་ཕྱིར། གཉིས་པ་ལ་ཡང་དུ་མ་ཡོད་དེ། མིག་སྨན་བསྟེན་པ། རང་
བུའི་དུ་བ་བསྟེན་པ། སྣའི་བཤལ་སྨན་བསྟེན་པ། མཚོན་གྱི་གསོ་བ་བསྟེན་པ།
འདོམས་ཀྱི་གསོ་བ་བསྟེན་པ། པགས་པ་དང་ཁའི་ནང་ཆང་གིས་བཀྲུ་བ། སྨན་
ཁུ་ཇི་ལྟར་བསྟེན་པ་རྣམས་སུ་ཡོད་པའི་ཕྱིར། དང་པོ་གྲུབ་སྟེ། མིག་སྨན་
བསྟེན་པར་བྱའོ། །ཞེས་གསུངས་པའི་ཕྱིར། གཉིས་པ་གྲུབ་སྟེ། གསོ་བའི་ཕྱིར་
རང་བུའི་དུ་བ་བརྔུབ་པར་བྱའོ། །ཞེས་གསུངས་པའི་ཕྱིར། གསུམ་པ་གྲུབ་སྟེ།
སྣར་བླུག་པའི་ལས་བྱའོ། །ཞེས་གསུངས་པའི་ཕྱིར། བཞི་པ་གྲུབ་སྟེ། མཚོན་གྱི་
གསོ་བ་ཡང་དེ་དང་འདྲའོ། །ཞེས་གསུངས་པའི་ཕྱིར། ལྔ་པ་གྲུབ་སྟེ། འདོམས་
ཀྱི་གསོ་བ་བསྟེན་པར་བྱའོ། །ཞེས་གསུངས་པའི་ཕྱིར། དྲུག་པ་གྲུབ་སྟེ། མེ་ཏོག་
ཕྲེང་རྒྱུད་ལས། སྨན་པའི་ངག་གི་བཏུང་བར་ནི། །སྲོག་ལ་བབས་ཀྱང་མ་
གནང་སྟེ། །ཁ་ཡི་ནང་དང་མཁུར་ཕུག་ཏུ། །བསྲེལ་བ་ཙམ་ལ་ཉེས་པ་མེད། །
ཅེས་དང་ཆང་གི་རྒྱུ་མཚན་སྤངས་པའི་ཕྱིར། ཞེས་སོགས་གསུངས་པའི་ཕྱིར།
བདུན་པ་ནི། སྨན་གྱི་དྲི་སྣོམས་པ་སོགས་སོ། །གཉིས་པ། ཁར་བསྟེན་ཚུལ་ལ།
མི་ན་བའི་དང༌། ན་བའི་ཁར་བསྟེན་ཚུལ། ཕོངས་པའི་དུས་ཀྱི་དམིགས་བསལ་
དང་གསུམ་ལས། དང་པོ་ལ། དུས་རུང་གི་སྨན་དུས་ཁོ་ནར་བསྟེན་ཚུལ། སྨན་
གཞན་གསུམ་བྱིན་གྱིས་མ་བསླབ་པར་དུས་ཐམས་ཅད་དུ་བསྟེན་ཚུལ་གཉིས་་
ལས། དང་པོ་ཡོད་དེ། བཅས་ལྡན་དགེ་སློང་གིས་དུས་རུང་གི་སྨན་དེ་སྔ་
དྲོའི་དུས་ཁོ་ནར་བསྟེན་པར་བྱ་བ་ཡིན་པའི་ཕྱིར་ཏེ། ཕྱི་དྲོ་ལ་ལོངས་སྤྱད་ན་
ཕྱི་དྲོའི་ཁ་ཟས་ཟོས་པའི་ཉེས་པར་འགྱུར་བའི་ཕྱིར། གཉིས་པ་ནི། བཅས་
ལྡན་དགེ་སློང་མིན་པས་བྱིན་གྱིས་བརླབས་པའི་སྨན་ཕྱི་མ་གསུམ་པོ་དེ་དུས་་་
ཐམས་ཅད་དུ་ལོངས་སྤྱད་དུ་མི་རུང་སྟེ། བཅས་ལྡན་( ༣༠ ན) དགེ་སློང་མི་
ན་བས་སྨན་ཕྱི་མ་གསུམ་བྱིན་གྱིས་བརླབས་པ་བཟར་མི་རུང་ཞིང་དེ་གསུམ་་་
བྱིན་གྱིས་བརླབས་པ་ཡང་མི་རུང་བའི་ཕྱིར་ཏེ། དང་པོ་མ་ཡིན་པ་ཉིད་དག་
• 35，



པཎ་ཆེན་བདེ་ལེགས་ཉི་མས་མཛད།
ནི་ནད་པའི་ཕྱིར་ཏོ། །ཞེས་གསུངས་པའི་ཕྱིར། གཉིས་པ་ན་པས་ཁར་བསྟེན་
ཚུལ་ལ། དུས་རུང་གི་སྨན་དུས་མ་ཡིན་པར་བསྟེན་ཚུལ། ཞུན་མར་སོགས་ཆང་
དང་བསྲེས་པའི་སྨན་བསྟེན་ཚུལ། སྨན་ཕྱི་མ་གསུམ་བྱིན་གྱིས་བརླབས་ཏེ་
བསྟེན་ཚུལ་དང་གསུམ་ལས། དང་པོ་ལ་དུ་མ་ཡོད་དེ། ནས་ཀྱི། ཤའི། སྒོག་
པའི་སྨན་བསྟེན་ཚུལ་རྣམས་སུ་ཡོད་པའི་ཕྱིར། དང་པོ་གྲུབ་སྟེ། བཅས་ལྡན་
དགེ་སློང་ནད་པས་སྨན་པའི་ངག་གིས་བསྒོ་བ་ན་ཕྱི་དྲོའི་ཁ་ཟས་བསྟེན་པར་
བྱ་བ་རྣམས་ཡིན་པའི་ཕྱིར། གཉིས་པ་གྲུབ་སྟེ། སྨན་གྱི་ཕྱིར་ཤ་རློན་པ་བསྟེན་
པར་བྱའོ། །ཞེས་སོགས་གསུངས་པའི་ཕྱིར། འོ་ན། བཅས་ལྡན་དགེ་སློང་མིན་
པས་ཤ་ཟར་མི་རུང་ངམ་ཞེ་ན་རུང་སྟེ། ཤའི་བྱིན་ལེན་སྟབས་པ་ལ་བསད་པ་
ལས་བྱུང་བ་ཉིད་མ་ཡིན་ནམ་ཞེས་འདྲི་བར་བྱའོ། །ཞེས་སོགས དང་། རྒྱ་ཆེར་
འགྲེལ་ལས། དེ་དག་ལས་བྱུང་བ་མ་ཡིན་ན་བཟའ་བར་བྱའོ། །ཞེས་སོགས་
གསུངས་པའི་ཕྱིར། ཁ་ཅིག །དེས་ཤ་ཟ་མི་རུང་སྟེ། མདོ་དྲན་པ་ཉེར་གཞག་
སོགས་སུ་ཤ་ཟ་བ་བཀག་པའི་ཕྱིར་ཟེར་ན་མི་འཐད་དེ། ཟན་དོན་དང་ལྡེ་གུ་
དང་ཤ་དང་སྣུམ་འཁུར་དང་འོ་མ་དང་ཞོ་དང་མར་དང་ཉ་ཤ་དང་ཤ་སྐམ་་་་
དག་ནི་མི་རུང་བ་ཉིད་མ་ཡིན་ནོ། །ཞེས་དང་། རྒྱ་ཆེར་འགྲེལ་ལས། ཟ་བ་པོའི་
ཕྱིར་སྦྱིན་བདག་གིས་ཤ་བསྔོས་པར་ཟ་བ་པོ་དེ་ཉིད་ཀྱིས་མཐོང་་བ་དང་ཐོས་་
པ་དང་དོགས་པའི་སྒོ་ནས་ཤེས་ན་དེས་ཤ་དེ་བཟའ་བར་མི་བྱ་སྟེ། དེ་བས་
ན་རབ་ཏུ་བྱུང་བ་རྣམས་ཀྱིས་ནི་བཤན་པའི་གནས་སམ་འཚོང་དུས་ནས་ཤ་་་
རུང་བ་དགེ་བསྙེན་དད་པ་ཅན་གྱིས་བླངས་ཏེ་ཟ་བར་རྗེས་སུ་གནང་ངོ༌། །
ཞེས་གསུངས་པའི་ཕྱིར་དང༌། སྡོམ་གསུམ་རབ་དབྱེ་ལས་ཀྱང་། ཉན་ཐོས་རྣམ་
གསུམ་དག་པའི་ཤ །བཟར་རུང་གལ་ཏེ་མི་ཟ་ན། །ལྷས་བྱིན་གྱི་ནི་བརྟུལ་
ཞུགས་འགྱུར། །ཞེས་གསུངས་པའི་ཕྱིར། གསུམ་པ་སྒོག་པའི་སྨན་བསྟེན་ཚུལ་
ནི། སྒོག་སྐྱ་དང་ཀུན་དོང་དང༌། ཀེའུ་དག་བཟའ་བར་མི་བྱའོ། །ཞེས་སྤྱིར་
• 396 .



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྨད།
བཏང་ལ་བཀགས་ནས། ནད་པས་ནི་དབེན་པའི་ཕྱོགས་སུ་ཟོས་ནས་སྒོག་
སྐྱ་ནི་ཞག་( ༣༠ བ) བདུན་ཀུན་དོང་ནི་ཞག་གསུམ་ཀེའུ་ནི་ཞག་གཅིག་མ་ལོན་་
པར་གཙུག་ལག་ཁང་དུ་འཇུག་པར་མི་བྱའོ། །ཞེས་པ་ནས། ཁྱིམ་པ་དག་ལ་
ཆོས་བསྟན་པར་མི་བྱའོ། །ཞེས་པའི་བར་གསུངས། གཉིས་པ་ཞུན་མར་དང་
ཆང་བསྲེས་པའི་སྨན་བསྟེན་ཚུལ་ནི། བཅས་ལྡན་དགེ་སློང་ནད་པས་ཞུན་
མར་དང་ཆང་འདྲེས་པ་དང་། ཆང་ལྷག་པར་སྐོལ་བ་ནད་ལ་ཕན་ཕྱིར་དུ་
བཏུང་དུ་རུང་སྟེ། ནད་པས་ནི་ཞུན་མར་དང་འབྲུ་མར་ཆང་དང་འདྲེས་པ་
བཏུང་བར་བྱ་བ་ཉིད་དོ། །ཆང་མ་ཡིན་པ་ཉིད་ན་ཉེས་པ་མེད་དོ། །དེ་ནི་སྐལ་
བ་ལས་འགྲུབ་བོ། །ཞེས་གསུངས་པའི་ཕྱིར། ནད་པས་ཞུན་མར་དང་མ་འདྲེས་
པའི་ཆང་བཏུང་དུ་མི་རུང་སྟེ། ནད་པས་ཆང་ནི་རྩྭ་ཆོག་གིས་ཀྱང་མི་བཏུང་
ངོ༌། །དགེ་བསྙེན་ཡན་ཆད་ཐམས་ཅད་ཀྱིས་མི་བླུད་དོ། །ཞེས་སྲོག་གི་ཕྱིར་ཡང་
མ་གནང་བའི་ཕྱིར། རང་བཞིན་གྱི་ཁ་ན་མ་ཐོ་བ་དང་བཅས་པ་ལས་གཞན་
པ་ཐམས་ཅད་ལ་གསོ་བའི་དོན་ཉིད་མ་གཏོགས་སོ་ཞེས་བྱ་བའི་ལྷག་མའོ། །
ཞེས་གསུངས་པའི་ལྷག་མ་ཡང་ཆང་བཀག་པ་འདི་ཉིད་ཡིན་པའི་ཕྱིར། ཁོ་ན་
རེ། བཅས་ལྡན་དགེ་སློང་ནད་པས་ཆང་བ ཏུང་དུ་རུང་བར་ཐལ། དེས་ཞུན་
མར་དང་ཆང་འདྲེས་པ་བ ཏུང་དུ་རུང་བའི་ཕྱིར་ཟེར་ན། འོ་ན། བཅས་ལྡན་
དགེ་སློང་གིས་ཕྱི་དྲོ་འོ་མ་བ ཏུང་དུ་རུང་བ་དང་། དེས་ཕྱི་དྲོ་འབྲས་ཕྱེ་ཟ་རུང་
བར་ཐལ། དེས་ཕྱི་དྲོ་འོ་མ་ཇ་ལ་བཏབ་པ་ཡང་འཐུང་རུང་བ་གང་ཞིག །དེས་
ཕྱི་དྲོ་འབྲས་ཕྱེ་བུ་རམ་དང་འདྲེས་པ་ཡང་བཟའ་རུང་བའི་ཕྱིར། དང་པོ་གྲུབ་
སྟེ། མི་མངོན་པའི་ཡོད་པའི་ནི་གྲངས་ཉིད་མ་ཡིན་ནོ། །ཞེས་གསུངས་པའི་
ཕྱིར། གཉིས་པ་གྲུབ་སྟེ། འགོར་གྱི་བཟུང་ནི་བུ་རམ་ཉིད་དུ་ཤེས་པར་བྱའོ། །
ཞེས་གསུངས་པའི་ཕྱིར། གསུམ་པ་སྨན་ཕྱི་མ་གསུམ་བྱིན་གྱིས་བརླབས་ཏེ་
བསྟེན་ཚུལ་ལ། དངོས་པོ་གང་བྱིན་གྱིས་བརླབ་པ། རྟེན་གང་གིས། ཡུལ་གང་
，337 •



པཎ་ཆེན་བདེ་ལེགས་ཉི་མས་མཛད།
གིས་མདུན་དུ་བྱིན་གྱིས་བརླབ་པ། དུས་ནམ་གྱི་ཚེ། ཡུན་ཇི་སྲིད་དུ། ཆོ་ག་ཇི་
ལྟ་བུས་དགོས་པ་ཅིའི་ཕྱིར་དུ། ཚུལ་ཇི་ལྟར་དུ་ལོངས་སྤྱོད་པའོ། །དང་པོ་ཡོད་
དེ། སྨན་ཕྱི་མ་གསུམ་གང་རུང་ཡིན་པ། རོ་སླ་བར་མ་གྱུར་པ། རང་ངམ་རང་
འདྲའི་དགེ་སློང་གིས་བྱིན་ལེན་བླངས་ལ་མ་ཞིག་པ་ཅིག་དགོས་པའི་ཕྱིར།
གཉིས་པ་ཡོད་དེ། དགེ་སློང་ནད་པ་རྣམས་ཀྱིས་བྱིན་གྱིས་བརླབས་པར་བྱ་བ་
ཡིན་པའི་ཕྱིར་ཏེ། ནད་པའི་ཆེད་དུ་ཡོངས་སུ་( ༣ ༡ ན） ལོངས་སྤྱད་པའི་ཕྱིར།
ཞེས་གསུངས་པའི་ཕྱིར། གསུམ་པ་ཡོད་དེ། དགེ་སློང་ཆོས་བདུན་ལྡན་གྱི་
མདུན་དུ་བྱ་བ་ཡིན་པའི་ཕྱིར། བཞི་པ་ཡོད་དེ། སྔ་དྲོའི་ཟས་ཀྱི་གོང་དུ་བྱ་བ་
ཡིན་པའི་ཕྱིར་ཏེ། ཟས་སྔ་མའི་ཚེའོ། །ཞེས་གསུངས་པའི་ཕྱིར། ལྔ་པ་ཡོད་དེ་
རང་རང་གི་བྱིན་གྱིས་བརླབས་པའི་མཐའི་བར་དུ་བྱ་བ་ཡིན་པའི་ཕྱིར། དྲུག་
པ་ལ། སྦྱོར་དངོས་མཇུག་གསུམ་ལས། དང་པོ་ཡོད་དེ། ལག་པ་བཀྲུས་ནས་
བྱིན་ལེན་བྱས་ཏེ་གཉིས་ཀས་ལག་པ་གཡོན་པའི་སྟེང་དུ་སྨན་བཞག་ ་ལ།
གཡས་པས་ཁ་བཀབ་པའི་ཚུལ་གྱིས་བྱ་བ་ཡིན་པའི་ཕྱིར། གཉིས་པ་ཡོད་དེ།
རང་རང་གི་སྔགས་ཚིག་ལན་གསུམ་བརྗོད་པའི་སྒོ་ནས་བྱ་བ་ཡིན་པའི་ ཕྱིར།
གསུམ་པ་ཡོད་དེ། ཐབས་ལེགས་བྱ་བ་ཡིན་པའི་ཕྱིར། བདུན་པ་ཡོད་དེ།
གསོག་འཇོག་ཆར་གཏོགས་དང་བཅས་པ་མི་འབྱུང་བའི་ཆེད་ཡིན་པའི་ཕྱིར།
བྱིན་གྱིས་བརླབས་པ་ལ་གསོག་འཇོག་མི་རུང་ངོ༌། །ཞེས་གསུངས་པའི་ཕྱིར།
བརྒྱད་པ་ལ། སྨན་བྱིན་གྱིས་བརླབས་པ་འོག་མ་དང་ལྷན་ཅིག་ཏུ་ལོངས་སྤྱོད་
པ། སྨན་འདྲེས་པ་ལ་ཆོ་ག་སྔ་མ་འཇུག་པ། སྨན་བྱིན་གྱིས་བརླབས་པ་འཇིག་
པའི་རྒྱུ་བཤད་པའོ། །དང་པོ་ཡོད་དེ། བྱིན་གྱིས་བརླབས་པའི་ཇི་སྲིད་འཚོ་
བཅང་གི་སྨན་ནི་བྱིན་གྱིས་བརླབས་པའི་ཞག་བདུན་པའི་སྨན་དང་ལྷན་ཅིག་
ཏུ་ལོངས་སྤྱད་པར་མི་བྱ་བ་དང༌། དེ་བྱིན་གྱིས་བརླབས་པའི་ཐུན་ཚོད་དུ་
རུང་བའི་སྨན་དང་ལྷན་ཅིག་ཏུ་ལོངས་སྤྱད་པར་མི་བྱ་བ། དེ་དུས་རུང་གི་
)
-3
• 3:38 •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྨད།
སྨན་དང་ལྷན་ཅིག་ཏུ་ལོངས་སྤྱད་པར་མི་བྱ་བ་རྣམས་སུ་ཡོད་པའི་ཕྱིར།
གཉིས་པ་ཡོད་དེ་དེ་དུས་རུང་གི་སྨན་གཞན་དང་འདྲེས་ན། དུས་རུང་ཁོ་ནར་
ལོངས་སྤྱོད་པར་བྱའོ། །དེས་གཞན་རྣམས་ལ་ཡང་རིགས་འདྲ་བའི་ཕྱིར་ཏེ།
གཞན་དང་བཅས་པ་ལ་དེ་ལྷག་པར་སྤོང་བ་ཡང་ངོ༌། །དེའི་ཕྱིར་དེ་དང་
བཅས་པའི་ཆོ་ག་སྔ་མས་འཇུག་པར་བྱའོ། །ཞེས་གསུངས་པའི་ཕྱིར། གསུམ་པ་
ཡོད་དེ། བྱིན་ལེན་འཇིག་རྒྱུ་རྣམས་ཀྱིས་འདི་ཡང་འཇིག་པའི་ཕྱིར།
༈ གསུམ་པ་འཕོངས་པའི་དུས་ཀྱི་དམིགས་བསལ་ཡང་ཡོད་དེ། མུ་གེ་དང་
དེ་དང་འདྲ་བའི་དུས་ངན་པའི་ཚེ་ལ་གང་དང་མཚམས་བཅོས་པ་དང་ཞག་་་
ལོན་དང་རྗེན་བཅོས་དང་གསོག་འཇོག་དང༌། བརྩམས་ལྡད་དང་ས་བོན་
བཅོམ་པ། སྐྱེས་པ་ ༣༡ བ） འཇོམས་པ། སྤང་ཟས་ལ་བྱིན་ལེན་མ་བྱས་པར་ཟ་
བ་རྣམས་ལ་ལྟུང་བ་མེད་པའི་ཕྱིར་ཏེ། དེ་ལྟར་གནང་བའི་ཕྱིར་ཏེ། མུ་གེའི་
ཚེ་དགེ་སློང་གིས་བཅོས་པ་དང་ལག་ཉཱར་བླངས་པ་བྱིན་ལེན་མ་བྱས་པ་དག་་
བཟའ་བར་བྱའོ། །ཞེས་གསུངས་པའི་ཕྱིར། གསུམ་པ་གང་ཟག་གང་གིས་
བཅང་བ་ཡོད་དེ། དད་རྫས་ལ་ལོངས་སྤྱད་ཚུལ་སྔར་བཞིན་བྱ་བ་ཡིན་པའི་
ཕྱིར་དང་། ཕ་མ་དང་ནད་པ་སོགས་ལ་དགེ་འདུན་གྱི་ཟས་སོགས་བྱིན་ཡང་
ཉེས་པ་མེད་དོ། །
༈ བཞི་པ་སྨན་གྱི་གནས་རུང་ཁང་གི་རྣམ་གཞག་བཤད་པ་ལ། དགོས་པ་
ཅིའི་ཕྱིར་དུ་རུང་ཁང་བྱིན་གྱིས་བརླབ་པ། གཞི་གང་དུ། དུས་གང་གི་ཚེ། གང་
ཟག་གང་གིས། ཆོ་ག་ཇི་ལྟ་བུས། རུང་ཁང་གི་བྱེད་ལས། རུང་ཁང་བྱིན་
བརླབས་འཇིག་པའི་རྒྱུ་བཤད་པའོ། །དང་པོ་ཡོད་དེ། མཚམས་བཅོས་ཞག་
ལོན་ཆར་གཏོགས་དང་བཅས་པ་མི་འབྱུང་བའི་དགོས་པ་ཡོད་པའི་ཕྱིར།
གཉིས་པ་ཡོད་དེ། རང་ངམ་རང་འདྲ་བའི་མཚམས་ནང་ཡིན་པ། འོག་གཞི་སྲ་
བ་དང་འབྲེལ་པ་བླ་གབ་མེད་པ་སོགས་ཟས་ཆུང་ཟ་བའི་གནས་པ་མ་ཡིན་པ།
• 399.



པཎ་ཆེན་བདེ་ལེགས་ཉི་མས་མཛད།
གཅིག་པའི་གནས་མ་ཡིན་པ། ཀུན་ལ་མཁོ་བའི་གནས་མ་ཡིན་པ་ཅིག་ཏུ་བྱ་
བ་ཡིན་པའི་ཕྱིར། གསུམ་པ་ཡོད་དེ། རུང་ཁང་དང་པོ་འགྲམམ་རྡོ་འཇོག་པའི་
དུས་དང༌། གཉིས་པ་ཕྱིས་འཕྲོ་ཟིན་པར་བྱེད་པའི་ཕྱིར་ལས་གསར་དུ་བྱེད་
པའི་དུས་དང༌། གསུམ་པ་གྲུབ་ཟིན་ནས་དགེ་སློང་གནས་བཞིན་པའི་དུས་
དང་། བཞི་པ་གནས་སྟོང་པར་ཕྱིན་པ་ན་བྱ་བ་གཞན་མ་བརྩམས་ཤིང་སླེབས་
འཕྲལ་དུ་བྱ་བ་ཡིན་པའི་ཕྱིར། བཞི་པ་ཡོད་དེ། དང་པོ་ལག་གི་བླ་འབའ་ཞིག་
གིས། གཉིས་པ་ལག་གི་བླ་དང་འབྲེལ་བའི་དགེ་སློང་རབ་ཏུ་མང་པོས་ སོ། །
གསུམ་པ་དགེ་འདུན་ཁྱད་པར་གསུམ་ལྡན་གྱིས་དང་། བཞི་པ་ཅིག་ཅར་དུ་
གནས་དེར་ཕྱིན་པའི་དགེ་སློང་དེ་ཉིད་ཀྱིས་བྱ་བ་ཡིན་པའི་ཕྱིང༌། ལྔ་པ་ལ་
རུང་ཁང་དང་པོ་ལག་གི་བླས་འགྲམ་རྡོ་འཇོག་པ་ན་གཞི་འདི་ནི་དགེ་འདུན་་
གྱི་རུང་བའི་ཁང་པར་འགྱུར་རོ་ཞེས་ཡིད་ལ་བསམས་ཤིང་ངག་ཏུ་བརྗོད་་་་་་
པའི་སྒོ་ནས་བྱིན་གྱིས་བརླབ་པར་བྱ་སྟེ། འདི་ལ་རྡོ་བཏེག་པའི་མཐའ་ལས་
བྱུང་བའི་རུང་ཁང་ཞེས་བྱ་བ་ཡིན་པའི་ཕྱིར། གཉིས་པ་ནི། དགེ་སློང་ལག་གི་
བླ་ལ་སོགས་པའི་དགེ་སློང་རབ་ཏུ་མང་པོ་དག་ས་ལ་འཁོད་དེ། ཚེ་དང་ལྡན་
པ་དག་གཞི་འདི་ནི་དགེ་འདུན་གྱི་རུང་བའི་ཁང་པར་འགྱུར་བར་སེམས་་་
སྡུས་( ༣ ༢ ན）ཤིག །ཅེས་ཡིད་ལ་བསམས་ཤིང་ངག་ཏུ་བརྗོད་པའི་སྒོ་ནས་བྱིན་
གྱིས་བརླབ་པར་བྱ་བ་ཡིན་པའི་ཕྱིར་ཏེ། འདི་ལ་སེམས་སྡུད་པའི་མཐའ་ལས་
བྱུང་བའི་རུང་ཁང་ཞེས་བྱ་བ་ཡིན་པའི་ཕྱིར། གསུམ་པ་ནི། ད་གེ་འདུན་གྱིས་
གསོལ་གཉིས་ཀྱི་ལས་ཀྱིས་བྱིན་གྱིས་བརླབ་པར་བྱ་སྟེ། འདི་ལ་ལས་ཀྱི་མ་ཐའ་
ལས་བྱུང་བའི་རུང་ཁང་ཞེས་བྱ་བ་ཡིན་པའི་ཕྱིར། བཞི་པ་ནི། ཅིག་ཅར་
དུ་ཕྱིན་པའི་དགེ་སློང་དེ་ཉིད་ཀྱིས་གཞི་འདི་ནི་དགེ་འདུན་གྱི་རུང་བའི་ཁང་་
པར་འགྱུར་རོ་ཞེས་ཅིག་ཅར་དུ་ཡིད་ལ་བསམས་ཤིང་ངག་ཏུ་བརྗོད་པའི་སྒོ་་་
ནས་བྱིན་གྱིས་བརླབ་པར་བྱ་སྟེ། འདི་ལ་འཕྲལ་གྱི་མཐའ་ལས་བྱུང་བའི་རུང་
，4 G() •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྨད།
ཁང་ཞེས་བྱ་བ་ཡིན་པའི་ཕྱིར། རུང་ཁང་བཞི་པོ་དེ་དག་གང་ཡང་མ་གྲུབ་
པའི་ཚེ་ཇི་ལྟར་བྱ་བ་ཡོད་དེ། འཕགས་པ་ཐོགས་མེད་ཀྱིས་གསུངས་པ་ལྟར་གྱི་
ཤེས་པ་ཆུང་ངུས་རུང་ཁང་བྱིན་རླབས་བྱ་བ་ཡིན་པའི་ཕྱིར། དེའི་ཚུལ་ཡང་
དགེ་སློང་གཅིག་པུ་གནས་དེར་སླེབས་འཕྲལ་དུ་བདག་ནི་བསླབ་པ་རྣམས་ལ་
མ་གུས་པ་མ་ལགས་སོ། །ཇི་ལྟར་སངས་རྒྱས་བཅོམ་ལྡན་འདས་རྣམས་མཁྱེན་
པ་དང་། གཟིགས་དང་ལྡན་པ་དེ་དག་གིས་རུང་བའི་ཁང་པ་ཟས་ཀྱི་ཁང་
པར་ཡོངས་སུ་ལོངས་སྤྱོད་པར་མཁྱེན་ཅིང་བཟོད་པ་དེ་ལྟར་ན་འདིར་བདག་
གིས་དྲན་པ་ཉེ་བར་འཇོག་གོ །དེ་དག་གིས་ཚངས་པར་སྤྱོད་པ་རྗེས་སུ་འཛིན་
པར་གྱུར་ཅིག་ཅེས་ལན་གསུམ་བརྗོད་པའི་སྒོ་ནས་བྱ་བ་ཡིན་པའི་ཕྱིར། དྲུག་
པ་ཡོད་དེ། རུང་ཁང་གཅིག་པུ་དེས་མཚམས་ནང་དེ་ན་གནས་པའི་དགེ་
འདུན་ཐམས་ཅད་ཀྱི་རུང་ཁང་གི་བྱ་བ་བྱེད་ནུས་ཏེ། གཅིག་གིས་གཙུག་ལག་
ཁང་དུ་མའི་བྱ་བ་བྱེད་པ་ལ་མི་མཛེས་པ་མེད་དོ། །ཞེས་གསུངས་པའི་ཕྱིར།
བདུན་པ་ཡོད་དེ། མཚམས་ལ་རེ་བ་མེད་པ། མཚན་མ་བརྟན་པོ་ཞིག་པ།
མཚམས་གཞན་བྱུང་བ། ལས་ཀྱིས་ཞིག་པ། མཚམས་ནང་གི་དགེ་སློང་མཚན་
གྱུར་པ། བསྲུང་བ་མེད་པར་ཞག་ལོན་པ། དངོས་པོ་ཉམས་པ་རྣམས་སུ་ཡོད་
པའི་ཕྱིར། ལྔ་པ་སྨན་ལོངས་སྤྱོད་པ་ལ་འཇུག་པའི་ཚུལ་ལ་བརྒྱད་ཡོད་དེ།
ཟས་ལ་འཇུག་པའི་ཚུལ་དངོས་ཟས་ཀྱི་གྲལ་དུ་ཇི་ལྟར་བྱ་བ། སྟན་གང་ལ་
འདུག་སྟེ་ཟ་བ། གོས་བགོ་བ་གང་གིས་ཟ་བ་ཟས་བླང་བའི་ཆོ་ག །དངོས་པོ་
གང་ཟ་བ། སྣོད་གང་དུ་ཟ་བ། ཟས་ཟ་བའི་ཆོ་གའོ། །དང་པོ་ཡོད་དེ། བསོད་
སྙོམས་སོགས་ལ་འགྲོ་( ༣ ༢ བ）བའི་ཚེ་ཆོས་གོས་གསུམ་གྱོན་ནས་གདིང་བ།
ལྷུང་བཟེད། བྱ་མ་བུམ། འཁར་གསིལ་སོགས་ཐོགས་ཏེ་འགྲོ་བ་ཡིན་པའི་ཕྱིར།
གཉིས་པ་ཡོད་དེ། གྲལ་ལ་རྒན་རིམས་སུ་འཁོད་དེ། དགེ་འདུན་གྱི་གནས་
བརྟན་གྱིས་སམ་སྲ་བ་ཏེ་ཞེས་སོགས་བརྗོད་དེ། ཟས་སྙོམས་པར་དྲིམས་ཤིག་
，4 O1 •



པཎ་ཆེན་བདེ་ལེགས་ཉི་མས་མཛད།
ཅེས་བརྗོད་པ་སོགས་ཡིན་པའི་ཕྱིར། གསུམ་པ་ཡོད་དེ། དགེ་འདུན་གྱི་རྩྭའི་
གདན་མ་གཏོགས་དགེ་འདུན་གྱི་གདན་དང་ཁྱིམ་པའི་གདན་ལྷག་པོ་སོགས་་
ལ་གདིང་བས་གཡོགས་ཏེ་བསྡད་པར་བྱ་བ་ཡིན་པའི་ཕྱིར། བཞི་པ་ཡོད་དེ།
མཆིལ་ལྷམ་ཕུད་དེ་སྟོད་གཡོགས་དང་བཅས་ཏེ་བཟའ་བར་བྱ་བ་ཡིན་པའི་་་
ཕྱིར་ཏེ། ནད་པ་ལ་མཆིལ་ལྷམ་རྡོག་པས་མནན་ཏེ་བཟའ་བ་ཙམ་གནང་བའི་
ཕྱིར་ཏེ། རྒྱ་ཆེར་འགྲེལ་ལས། ནུས་ན་རྡུལ་གཟན་ལ་བརྟེན་པར་བྱའོ། །ཞེས་བྱ་
བ་ནི། ནད་པས་ནུས་ན་རྡུལ་གཟན་ལ་བརྟེན་པར་བྱའོ། །གལ་ཏེ་མ་ནུས་ན་
ཆོས་གོས་སྟེང་མ་མེད་པར་བཟའ་བར་མི་བྱའོ། །ཞེས་གསུངས་པའི་ཕྱིར། ལྔ་
པ་ཡོད་དེ། ལག་པ་གཉིས་ཀྱིས་བཀན་ཏེ་བླང་བར་བྱ་ལ། ཤའི་བྱིན་ལན་
སྟོབས་པ་ལ་བཅད་པ་ལས་བྱུང་བ་མ་ཡིན་ནམ་ཞེས་སོགས་བརྗོད་པར་བྱ་བ་་
ཡིན་པའི་ཕྱིར། དྲུག་པ་ཡོད་དེ། སྨན་བཞི་པོ་གང་ཡང་རུང་བ་ཚད་ལྡན་
གནས་སྐབས་དང་བསྟུན་ནས་བཟའ་བ་ཡིན་པའི་ཕྱིར། བདུན་པ་ཡོད་དེ།
རུང་བ་ཚད་ལྡན་གྱི་ལྷུང་བཟེད་དུ་བཟའ་བར་བྱ་བ་ཡིན་པའི་ཕྱིར། བརྒྱད་པ་
ནི། ཟས་ལ་ཆ་བཞིར་བྱས་ཏེ། དང་པོར་ལྷ་ལ་ཞལ་ཟས། གཉིས་པ་ཆོས ་སྐྱོང་
སྲུང་མ་ལ་ཞལ་ཟས། གསུམ་པ་རང་ཉིད་ཀྱིས་ཟོས་པ་ལ་བརྟེན་ནས་རང་གི་
ལུས་ཀྱི་སྲིན་བུ་རྣམས་ད་ལྟ་ཟང་ཟིང་གིས་སྦྱིན་པས་ཚིམ་པར་བྱ་ཞིང༌། མ་
འོངས་པ་ན་ཆོས་ཀྱི་སྦྱིན་པས་ཚིམ་པར་བྱའོ་སྙམ་དུ་བསམས་པའི་སྒོ་ནས་་་་་
བཟའ་བར་བྱ་ལ། ཆ་བཞི་པ་ལ་འཕྲོག་མ་མ་བུ་དང་ཕུད་དང་ལྷག་མ་ལ་རེ་
བའི་འབྱུང་པོ་རྣམས་ལ་ཆང་བུ་བྱིན་ལ་མཇུག་ཡོན་བཤད་པར་བྱ་བ་སོགས་་་
ཡོད་པའི་ཕྱིར་ཏེ། ཇོ་བོ་རྗེའི་སྤྱོད་བསྡུས་ལས། ཟས་ལ་ཆ་བཞིར་བགོས་བྱས་
ཏེ། །དང་པོར་ལྷ་ལ་བཤོས་གཙང་འབུལ། །དེ་རྗེས་ཆོས་སྐྱོང་སྲུང་མ་ལ། །
གཏོར་མ་ཤིན་ཏུ་རྒྱ་ཆེན་བྱ། །རང་གིས་ཟོས་ཤིང་བཏུངས་པ་ཡིས། །ལྷག་མ་
འབྱུང་པོ་རྣམས་ལ་སྦྱིན། །ཞེས་གསུངས་པའི་ཕྱིར། དྲུག་པ་ལ། སྨན་གྱི་རྒྱུ་
• 4 02 •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྨད།
འཐུན་ཁ་སྣའི་ཟག་པ་འདོར་བའི་ཚུལ་དང་། བཤང་གཅིའི་ཟག་པ་འདོར་
བའི་ཚུལ་གཉིས་ལས། དང་པོ་( ༣༣ ན) ཡོད་དེ། གཙུག་ལག་ཁང་སོགས་སུ་
མཆིལ་མ་མི་འདོར་བ་སོགས་སུ་ཡོད་པའི་ཕྱིར། གཉིས་པ་ཡོད་དེ། གཙུག་ལག་
ཁང་གི་རྒྱབ་བམ་གཡོན་ཕྱོགས་སུ་འདོར་བའི་ཁང་པ་བྱས་ཏེ་འདོར་བར་བྱ་་་
བ་ཡིན་པའི་ཕྱིར། །
༈ གཞུང་དོན་ནི། སྨན་བསྟེན་པར་བྱའོ། །ཞེས་སོགས་ལ་བཅས་ལྡན་
དགེ་སློང་སོགས་རབ་བྱུང་རྣམས་ཀྱིས་ཕན་པར་བྱེད་པ་སྨན་དྲི་རོ་རེག་བྱའི་་་
བདག་ཉིད་ཅན་ཁམ་ཟས་རུང་བའི་སྒོ་ནས་བསྟེན་པར་བྱ་སྟེ། དེས་ཁྱད་པར་
དུ་བྱས་པའི་དགོས་པ་མཐོང་བའི་ཕྱིར། སྨན་དེ་ནི་ཆོས་ཅན། ཁྱོད་ལ་རྣམ་པ་
བཞི་ཡོད་དེ། གོང་དུ་བཤད་པ་ལྟར་བཞི་ཡོད་པའི་ཕྱིར། གཞན་ཉིད་ཡིན་ན་
དེའི་གང་ཡིན་པའོ། །ཞེས་སོགས་ཀྱི་སྐབས་སུ་བུ་རམ་དང་སྦྱར་བའི་བཏུང་
བ་དེ་ཞག་བདུན་པའི་སྨན་དུ་བྱིན་གྱིས་བརླབ་པར་བྱ་བ་དང་། ཨ་རུ་རའི་ཁུ་
བ་དེ་ཇི་སྲིད་འཚོའི་བར་དུ་འཚོ་བཅང་གི་སྨན་དུ་བྱིན་གྱིས་བརླབ་པར་བྱ་བ་
ཡིན་པར་ཁས་བླངས་པ་ལ་རྒྱ་གར་གྱི་འདུལ་བ་འཛིན་པ་ཁ་ཅིག་ན་རེ། མདོ་
རྩ་བར། མ་གྱུར་ན་དེ་ཡིན་གྱི་གྱུར་ན་གང་ཚུན་ཆད་དེ་ཡིན་པའོ། །ཞེས་ཟེར་
བ་ལྟར་དམ་བཅའ་དེ་མི་འཐད་དེ། བུ་རམ་དང་སྦྱར་བའི་བཏུང་བ་དེ་ཞག་
བདུན་གྱི་སྔ་རོལ་དུ་རོ་སླ་བར་མ་གྱུར་ན་དེ་ལྟར་ཡིན་ཡང་རོ་སླ་བར་གྱུར་ན་་
གང་རོ་སླ་བར་གྱུར་པ་དེ་ཚུན་ཆད་དུ་བྱིན་གྱིས་བརླབ་པར་བྱ་བ་ཡིན་གྱི། དེ་
ཕན་ཆད་དུ་བྱིན་རླབས་མི་འཆགས་ཏེ། དུས་ལྷག་པ་ལ་བྱིན་རླབས་མི་་་་
འཆགས་པའི་ཕྱིར། ཞེས་ཟེར། འོ་ན། ཞག་བདུན་གྱི་སྔ་རོལ་དུ་རོ་བསྐ་སླར་
འགྱུར་བར་ངེས་པའི་བུ་རམ་དང་སྦྱར་བའི་བཏུང་བ་དེ་བྱིན་གྱིས་བརླབ་་་་་་
པར་བྱ་བ་མ་ཡིན་པར་ཐལ། དེ་ཞག་བདུན་པར་བྱིན་གྱིས་བརླབ་པར་བྱ་བ་
མ་ཡིན་པ་གང་ཞིག །དེ་ཞག་ལྔར་ཡང་བྱིན་གྱིས་བརླབ་པར་བྱ་བ་མ་ཡིན་
，
1{3 ，



པཎ་ཆེན་བདེ་ལེགས་ཉི་མས་མཛད།
པའི་ཕྱིར། དང་པོ་མ་གྲུབ་ན། དེ་མི་འཐད་དེ། དུས་ལྷག་པ་ལ་བརྟེན་ནས་
བྱིན་རླབས་མི་ཆགས་པར་འགྱུར་བའི་ཕྱིར། མ་གྲུབ་ན། ཞག་ལྔ་ནས་རོ་
བསྐ་སླར་འགྱུར་ངེས་ཀྱི་བུ་རམ་དང་སྦྱར་བའི་བཏུང་བ་དེ་དག་བདུན་པ་་་་
བྱིན་གྱིས་བརླབ་པར་བྱ་བ་མ་ཡིན་པར་ཐལ། དུས་ལྷག་པ་ལ་བྱིན་རླབས་མི་
འཆགས་པའི་ཕྱིར། གཉིས་པ་མ་གྲུབ་ན། མདོ་རྩ་བར། དེ་འབྱུང་བར་
འགྱུར་བ་ཕལ་པ་རྣམས་ཀྱི་བགྲོད་པ་མ་ཡིན་པའི་ཕྱིར་བྱིན་གྱིས་བརླབ་པར་་་་
བྱ་བ་ཉིད་མ་ཡིན་པར་འགྱུར་བའི་ཕྱིར་རོ། ། ༣ ༣བ)ཞེས་ཟེར། ཞག་ལྔ་ནས་
རོ་བསྐ་སླར་འགྱུར་ངེས་ཀྱི་བུ་རམ་དང་སྦྱར་བའི་བཏུང་བ་ཆོས་ཅན། ཁྱོད་
བཅས་ལྡན་དགེ་སློང་མངོན་ཤེས་དང་མི་ལྡན་པས་བྱིན་གྱིས་བརླབ་པར་བྱ་་་་
བ་མ་ཡིན་པར་ཐལ། ཁྱོད་ཞག་ལྔ་ཁོ་ནར་བྱིན་གྱིས་བརླབ་དགོས་པ་གང་ཞིག ། །
ཁྱོད་ཞག་ལྔ་ནས་རོ་བསྐ་སླར་འགྱུར་བ་བཅས་ལྡན་དགེ་སློང་མངོན་ཤེས་་་་་
དང་མི་ལྡན་པས་དེ་ཞག་ལྔར་བྱིན་གྱིས་བརླབ་པར་བྱ་བ་མ་ཡིན་པའི་ཕྱིར། །
ཁྱོད་བྱིན་གྱིས་བརླབ་དུས་སུ་ཤེས་པའི་བགྲོད་པའི་ཡུལ་མ་ཡིན་པའི་ཕྱིར། །
བྱིན་གྱིས་བརླབས་པ་ལ་གསོག་འཇོག་མི་འབྱུང་ངོ༌། །ཞེས་པ་ལ། སྨན་བྱིན་
གྱིས་བརླབས་པ་ལ་ཆོས་ཅན། དགོས་པ་ཡོད་དེ། གསོག་འཇོག་གི་ཉེས་པ་མི་
འགྱུར་བའི་ཆེད་ཡིན་པའི་ཕྱིར། རོ་དང་སླ་བ་ཉིད་ཡོངས་སུ་གྱུར་ན་གསོག་
འཇོག་བྱས་པ་ཉིད་ཡིན་ནོ། །ཞེས་པ་ལ། རོ་བསྐ་བ་སླ་བར་གྱུར་ན་གསོག་
འཇོག་ཏུ་མི་འཐད་དེ། རྟེན་བྱིན་རླབས་ཞིག་པའི་ཕྱིར། ཞེས་ཟེར། འདི་ལ་
གནས་སྐབས་གྱུར་པའི་བྱིན་ལེན་ཞིག །དངོས་པོ་འགྱུར་བའི་གསོག་འཇོག་
འབྱུང་། །ཞེས་ཟེར་ན། གནས་སྐབས་གྱུར་པའི་གསོག་འཇོག་་མི་འབྱུང་བར་
ཐལ། དེས་བྱིན་ལེན་ཞིག་པ་གང་ཞིག །རྒྱུ་མཚན་མཚུངས་པའི་ཕྱིར། གཞན་
ཡང་། དངོས་པོ་འགྱུར་བས་བྱིན་ལེན་མི་འཇིག་པར་ཐལ། དེ་ལ་གསོག་འཇོག་
འབྱུང་བ་གང་ཞིག །རྒྱུ་མཚན་མཚུངས་པའི་ཕྱིར། རང་ལུགས་ལ། རོ་བསྐ་བ་
， 44 •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྨད།
སླ་བ་འགྱུར་བས་བྱིན་ལེན་ཞིག་པ་བཞིན་དུ། གསོག་འཇོག་ཏུ་མ་སོང་བ་ཡིན་
ཡང་གསོག་འཇོག་བྱས་པ་དང་འདྲ་བར་བཟའ་མི་རུང་བ་ཡིན་ནོ། །
ཅ༣ བྱ་བའི་ཐབས་ཐམས་ཅད་ལ་མཁོ་བའི་ལས་ཀྱི་
གཞི་བཤད་པ།
༈ ཆོ་ག་ལས་འདས་ན་ལས་མི་འཆགས། ཞེས་སོགས་ཀྱིས་ཐམས་ཅད་ལ་
མཁོ་བའི་ལས་ཀྱི་གཞི་བཤད་ན། དེའི་ཚུལ་དེ་ཇི་ལྟ་བུ་ཞེ་ན། འདི་ལ་གཞི་ཡི་
སྐབས་ནས་འབྱུང་བ་དང༌། ཞུ་བ་ལ་སོགས་པའི་སྐབས་ནས་འབྱུང་བ་གཉིས་
ལས། དང་པོ་སྟོན་པ་ལ། ཆོ་ག་ལས་འདས་ན་ལས་མི་འཆགས་སོ། །ཞེས་པ་
ནས། ཚུལ་ཤིང་དག་བྲིམ་པ་མི་འཆགས་སོ། །ཞེས་པའི་བར་གསུངས། གཉིས་
པ་འཆད་པ། བརྗོད་པ་ལྷག་པ་དག་གིས་ནི་མ་བྱས་པ་ཉིད་མ་ཡིན་ནོ། །ཞེས་
པ་ནས། དགེ་སློང་མ་ཉིད་དག་གིས་ལས་གཞན་བྱེད་པས་མ་ཡིན་ནོ། །ཞེས་
པའི་བར་གསུངས། གཞུང་འདིའི་སྐབས་སུ་སྤྱི་དོན་དང་། གཞུང་དོན་གཉིས་
ལས། དང་པོ་ལ། དགེ་འདུན་དང་འབྲེལ་བའི་ལས་དངོས་( ༣༤ན） དང་། གང་
ཟག་དང་འབྲེལ་བའི་ལས་ཀྱི་མིང་ཅན་གཉིས་ལས། དང་པོ་ལ། །སྦྱོར་དངོས་
རྗེས་གསུམ་ལས། དང་པོ་ཡོད་དེ། ལས་ཐམས་ཅད་ཀྱི་སྔོན་དུ་འགྲོ་དགོས་པ་
འདུ་བའི་སྐབས་རྗེས་སུ་སྒྲུབ་པ་ཞེས་བྱ་བ་ཆག་ཆག་དང་། ཕྱག་དར་དང་
གནས་མལ་ལ་སོགས་བཤམས། གཎྜི་བརྡུངས་པ་སོགས་དྲིས་པའི་ཚིག་གིས་
ལན་འདེབས་པ་རྣམས་སུ་ཡོད་པའི་ཕྱིར། གཉིས་པ་ལ། ལས་འཆགས་པའི་
རྣམ་གཞག །ལས་རང་གི་ངོ་བོའི་རྣམ་གཞག་དང་གཉིས་ལས། དང་པོ་ལ།
ལས་ཆགས་པ་གཞིའི་ཡན་ལག་ལས་ཆགས་པ་བསམ་པའི་ཡན་ལག །ལས་
བརྗོད་པ་ངོ་བོའི་ཡན་ལག །ལས་ཉམས་སུ་མྱོང་བའི་ཡན་ལག །ལས་ཆགས་པ་
དུས་ཀྱི་ཡན་ལག་དང་ལྔ་ལས། དང་པོ་ལ། རྟེན་གྱི་གཙོ་བོ་བློ་མཐུན་བྱེད་པའི་
，
4
5 •



པཎ་ཆེན་བདེ་ལེགས་ཉི་མས་མཛད།
དགེ་འདུན། བརྗོད་པར་བྱེད་པའི་ལས་མཁན། བསྒྲུབ་བྱའི་དོན་དང་གསུམ་
ལས། དང་པོ་ལ། དགེ་འདུན་ཁྱད་པར་གསུམ་ལྡན་ནམ་ཆོས་གསུམ་ལྡན་
དགོས་ཏེ། གྲངས་ཚང་བ་ཁ་སྐོང་བར་འོས་པའི་ཆོས་དང་ལྡན་པ། མི་མཐུན་
པ་གཉིས་དང་བྲལ་བ་དགོས་པའི་ཕྱིར། འོ་ན། ལས་གང་བྱེད་པ་ལ་དགེ་
འདུན་དུའི་གྲངས་ཚང་བ་ཞིག་དགོས་ཤེ་ན། འདི་ལ་བཅུ་གཅིག་ཡོད་དེ། བཞི་
བཅུའི་གྲངས་ཚང་བ། ཉེར་གཉིས་ཀྱི། ཉི་ཤུའི། བཅུ་གཉིས་ཀྱི། བཅུ་གཅིག་གི །
བཅུའི། དགུའི། བརྒྱད་ཀྱི། དྲུག་གི །ལྔའི། བཞིའི་གྲངས་ཚང་བ་རྣམས་དགོས་
པའི་ཕྱིར། དང་པོ་ཡོད་དེ། ཡུལ་དབུས་སུ་དགེ་སློང་མ་སྤོ་མག་་དབྱུང་གསུམ་
གྱིས་ལས་བྱེད་པ་ལ། དགེ་སློང་ཕ་ཉི་ཤུ །དགེ་སློང་མ་ཉི་ཤུ སྟེ་བཞི་བཅུའི་
གྲངས་ཚང་བ་དགོས་པའི་ཕྱིར། གཉིས་པ་གྲུབ་སྟེ། ཡུལ་དབུས་སུ་བུད་
མེད་བསྙེན་པར་རྫོགས་པར་བྱེད་པ་ལ་དགེ་སློང་ཕ་བཅུ་དང་མ་བཅུ་གཉིས་་་
ཀྱི་གྲངས་ཚང་བ་དགོས་པའི་ཕྱིར། གསུམ་པ་གྲུབ་སྟེ། ཡུལ་མཐའ་འཁོབ་ཏུ་
དགེ་སློང་མ་དབྱུང་བའི་ལས་བྱེད་པ་ལ། དགེ་སློང་ཕ་བཅུ་དང་མ་བཅུ་སྟེ་ཉི་
ཤུའི་གྲངས་ཚང་བ་དགོས་པའི་ཕྱིར། དེར་མ་ཟད་ཡུལ་དབུས་སུ་དགེ་སློང་ཕ་
སྤོ་མགུ་དབྱུང་གསུམ་གྱིས་དབྱུང་བའི་ལས་བྱེད་པ་ལ། དགེ་སློང་ཕ་ཉི ཤུའི་
གྲངས་ཚང་བ་དགོས་པའི་ཕྱིར། བཞི་པ་གྲུབ་སྟེ། ཡུལ་དབུས་སུ་དགེ་སློབ་མ་
དང་ཚངས་སྤྱོད་ལ་ཉེ་བར་གནས་མ་གཉིས་ཀྱིས་སྡོམ་པ་སྟེ། སྔ་རོལ་གྱི་སྡོམ་
( ༣ ༤བ)པ་གཉིས་དང་། འཁོར་དང་འཁོར་མང་པོ་ཉེ་བར་འཇོག་གི་གནང་བ་
བྱིན་པ་རྣམས་ལ་དགེ་སློང་མ་བཅུ་གཉིས་ཚང་དགོས་པའི་ཕྱིར། ལྔ་པ་ཡོད་དེ།
ཡུལ་མཐའ་འཁོབ་ཏུ་བུད་མེད་བསྙེན་པར་རྫོགས་པར་བྱེད་པ་ལ། དགེ་སློང་
ཕ་ལྔ་དང་མ་དྲུག་སྟེ་བཅུ་གཅིག་ཚང་དགོས་པའི་ཕྱིར། དྲུག་པ་ཡོད་དེ། ཡུལ་
དབུས་སུ་སྐྱེས་པ་བསྙེན་པར་རྫོགས་པར་བྱེད་པ་ལ། དགེ་སློང་ཕ་བཅུ་ཚང་
དགོས་པའི་ཕྱིར། བདུན་པ་ཡོད་དེ། དགེ་སློང་མའི་དགག་དབྱེ་བྱེད་པ་ལ།
、.J Q6 .



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྨད།
དགེ་སློང་ཕ་ལྔ་དང་མ་བཞི་སྟེ་དགུའི་གྲངས་ཚང་དགོས་པའི་ཕྱིར། བརྒྱད་པ་
ཡོད་དེ། དགེ་སློང་མ་སྤོ་མགུ་སྤྱོད་པ་ལ། དགེ་སློང་ཕ་བཞི་དང་མ་བཞི་ཚང་
དགོས་པའི་ཕྱིར། དེ་ནི་དེ་གཉིས་ལ་སྦྱིན་པ་ལ་ཡང་ངོ༌། །ཞེས་གསུངས། དགུ་
པ་ཡོད་དེ། ཡུལ་མཐའ་འཁོབ་ཏུ་སྔ་རོལ་གྱི་སྡོམ་པ་གཉིས་དང་། འཁོར་དང་
འཁོར་མང་པོ་ལ་ཉེར་འཇོག་གི་གནང་བ་སྦྱིན་པ་གཉིས་ལ་དགེ་སློང་མ་དྲུག་་
ཚང་དགོས་པའི་ཕྱིར། བཅུ་པ་ཡོད་དེ། དགེ་སློང་ཕའི་དགག་དབྱེ་ལ་དགེ་སློང་
ཕ་ལྔ་ཚང་དགོས་པའི་ཕྱིར། འདི་དང་བརྒྱད་དང་དགུ་དང་ཉི་ཤུ་དང་བཞི་
བཅུ་དང་བཞི་རྣམས་གྲངས་ངེས་པ་ཅན་ཡིན་ཏེ། གཞན་དུ་ན་ལས་དེ་རྣམས་
མི་འཆགས་པའི་ཕྱིར། ཉེར་གཉིས། བཅུ་གཉིས། བཅུ་གཅིག །བཅུ། དྲུག་
གིས་གྲངས་ཚང་དགོས་པ་ནི་དེ་ལས་ཉུང་ན་ཆགས་ཀྱང་བྱ་མི་རུང་སྟེ་བྱེད་པ་
པོ་ལ་ཉེས་བྱས་སུ་འགྱུར་བའི་ཕྱིར། བཅུ་གཅིག་པ་ཡོད་དེ། བཞི་ལས་ཉུང་ན་
ལས་མི་འཆགས་པའི་ཕྱིར་ཏེ། བཞི་ལས་ཉུང་ན་དགེ་འདུན་དུ་མི་འགྱུར་བའི་
ཕྱིར། གཉིས་པ་ཁ་སྐོང་གི་ཆོས་དང་ལྡན་པ་ལ་ཡང་ཁ་སྐོང་གི་ཆོས་བཅོ་ལྔ་
ཡོད་དེ། གཞིའི་སྐབས་ནས་བསྟན་པ་བཅུ། ཞུ་བའི་སྐབས་ནས་བསྟན་པ་
གསུམ། རུང་མཐུན་སྦྱར་བ་གཉིས་རྣམས་སུ་ཡོད་པའི་ཕྱིར། དང་པོ་ལ་བཅུ་
ཡོད་དེ། མི་འདུག་པར་འགྲེང་བ་མ་ཡིན་པ། ཡུལ་གང་ལ་བྱ་བ་མ་ཡིན་པ།
འདུན་པ་དང་ཡོངས་དག་ཕུལ་བ་མ་ཡིན་པ་བསྙེན་པར་མ་རྫོགས་པ་མ་ཡིན་་
ལ། ཕམ་པས་ཉམས་པ་མ་ཡིན་པ། མཚམས་མེད་པ་བྱས་པ་མ་ཡིན་པ། སྡིག་
ལྟ་ཅན་མ་ཡིན་པ། ས་གཞན་ན་གནས་པ་མ་ཡིན་པ། ཐ་དད་དུ་གནས་པ་མ་
ཡིན་པ། འཁྲུལ་བཅས་མ་ཡིན་པ་རྣམས་སུ་ཡོད་པའི་ཕྱིར། དེ་ཡང་ཐ་དད་
དུ་གནས་པ་ནི་འདིར་དབྱེ་བ་ན་ཆོས་མིན་ཕྱོགས་སུ་སོང་བ་ལ་འཇོག་དགོས་་
པ་( ༣ ༥ན）ཡིན་ནོ། །གཉིས་པ་ལ་གསུམ་ཡོད་དེ། མཚམས་གཞན་ན་གནས་པ་
མ་ཡིན་པ། དཀོན་མཆོག་གཞན་མ་ཡིན་པ། མཚན་མི་མཐུན་པ་མ་ཡིན་པ་
• 407 .



པཎ་ཆེན་བདེ་ལེགས་ཉི་མས་མཛད།
རྣམས་སུ་ཡོད་པའི་ཕྱིར། གསུམ་པ་ལ། གཉིས་ཡོད་དེ། ཐ་སྙད་གསུམ་
དང་ལྡན་པ། ལུས་ཐ་མལ་དུ་གནས་པ་རྣམས་སུ་ཡོད་པའི་ཕྱིར། དེ་རྣམས་
ཀྱི་ནང་ནས་འཁྲུལ་བཅས་མ་ཡིན་པ་ཞེས་པ་བསྡམ་བྱའི་ཉེས་བྱས་ཕྲ་མོ་ཡ་ན་་
ཆད་ཀྱིས་མ་གོས་པ་ཡིན་ལ། དེ་ཤིན་ཏུ་དཀའ་ནའང་ལས་གང་བྱེད་པའི་
སྔོན་དུ་དགེ་འདུན་གྱིས་ལྟུང་བ་བཤགས་པར་འོས་པ་རྣམས་བཤགས། བསྡམ་
པར་འོས་པ་རྣམས་བསྡམས། བྱིན་གྱིས་བརླབ་པར་འོས་པ་རྣམས་བྱིན་གྱིས་
བརླབས་པས་ལས་དེ་དང་དེ་ལ་མི་སྒྲིབ་པའི་ཚུལ་གྱིས་དག་པར་འགྱུར་ཏེ།
བསྡམ་པར་བྱ་བས་ཀྱང་ཡིན་གྱི་བཤགས་པར་བྱ་བ་འབའ་ཞིག་གིས་ཡིན་་་་
པར་མ་ཟད་དོ། །བྱིན་གྱིས་བརླབས་པས་དག་པ་ཉིད་དུ་འགྱུར་རོ། །ཞེས་
གསུངས་པའི་ཕྱིར། དེས་ན་དགེ་སློང་རང་བཞིན་དུ་གནས་པ་ཡིན་ན་ཁ་སྐོང་
གི་ཆོས་དང་ལྡན་པས་མ་ཁྱབ་སྟེ། མཆོག་གི་སྤྲུལ་སྐུ་དེ་ལས་ཀྱི་ཁ་སྐོང་དུ་མི་
འོས་པའི་ཕྱིར། གསུམ་པ་མི་མཐུན་པ་གཉིས་དང་བྲལ་བ་དགོས་ཏེ། མ་འདུས་
པའི་མི་མཐུན་པ་དང་། འདུས་པ་ཕྱིར་ལོག་པའི་མི་མཐུན་པ་གཉིས་དང་བྲལ་
བ་དགོས་པའི་ཕྱིར། དང་པོ་གྲུབ་སྟེ། ལས་བྱེད་པའི་མཚམས་ནང་དུ་གཏོགས་
པ་ཡིན་པ། ལས་ཀྱི་ཁ་སྐོང་དུ་འོས་པ། ལུས་སམ་འདུན་པ་ཕུལ་བ་གང་རུང་
གིས་མ་འདུས་པ་མ་ཡིན་པ། སྨྱོས་པའི་གནང་བ་མ་ཐོབ་པ། ནང་ཞེ་འགྲས་
དང་བཅས་པ་མ་ཡིན་པ། མཚམས་ནང་དེ་ན་ཡོད་པར་ལས་གྲལ་ན་ཡོད་ང་འི་
དགེ་སློང་གཅིག་ཡན་ཆད་ཀྱིས་ངེས་སམ་ཡིད་གཉིས་ཟ་བ་གང་རུང་ཡིན་པ་་་
རྣམས་དང་བྲལ་བ་དགོས་པའི་ཕྱིར་ཏེ། དེའི་མཚམས་ཀྱི་ཁོངས་སུ་གཏོགས་
པ་ཁ་སྐོང་བར་འོས་པ་ལུས་སམ་དེ་ལ་འདུན་པས་འདུས་པར་རྗེས་སུ་མ་་་་་་་
ཞུགས་པ་ཉིད་དང༌། ཞེས་གསུངས་པའི་ཕྱིར། གཉིས་པ་གྲུབ་སྟེ། ལས་གྲལ་
དེར་གཏོགས་པའི་དགེ་སློང་གཅིག་གིས་ལས་གྲལ་དེར་ད་ལམ་ལས་འདི་བྱས་
ཀྱང་མི་འཆགས་ཞེས་སམ་ལས་འདི་བྱར་མི་རུང་ཞེས་སོགས་སྨྲ་བ་དང་བྲལ་་་
： 4 08 •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྨད།
དགོས་པའི་ཕྱིར། དེར་མ་ཟད་དེ་ལ་ཆོས་ཕྱོགས་ཀྱི་ལས་བྱེད་པ་ཡིན་ན་ཆོས་
བདུན་ལྡན་དགོས་( ༣ ༥ བ)ཏེ། མཚམས་ནང་དེའི་ཁོངས་སུ་གཏོགས་ཤིང་ཁ་
སྐོང་བར་འོས་པ། སྤྱོད་ལམ་མ་ཉམས་པ། རང་བཞིན་དུ་གནས་པ། ཡང་དག་
པར་སྡོམ་པ། འདུལ་བ་མངོན་པར་ཤེས་པ། ནང་ཞེ་འཁོན་དང་བཅས་པ་མིན་
པ་རྣམས་དགོས་པའི་ཕྱིར་ཏེ། ཕྱིར་ཟློག་པར་བྱེད་པ་ཡང་གང་ལ་ལས་དེ་བྱེད་
པ་དེ་ལས་གཞན་པས། གལ་ཏེ་མི་མཐུན་པ་དང་ལྡན་ན་སྤྱོད་ལམ་ལས་ཉམས་
པ་དང་། རང་བཞིན་དུ་གནས་པ་དང་ངག་ཡང་དག་པར་བསྡམས་པས་
མངོན་པར་མི་ཤེས་པ་དང་ནད་དང་བཅས་པ་མ་གཏོགས་པ་ནི་མི་མཐུན་པ་
ཉིད་དོ། །ཞེས་གསུངས་པའི་ཕྱིར། གཉིས་པ་ལས་བརྗོད་པར་བྱེད་པའི་ལས་
མཁན་ནི། དགེ་སློང་ཆོས་བདུན་ལྡན་གྱི་སྟེང་དུ་ལས་དེ་དང་དེ་བྱེད་པ་ལ་
མཁས་ཤིང་གུས་པ་ཅིག་དགོས་ལ། མི་འདུག་པར་འགྲེང་བ་ནས་འཁྲུལ་
བཅས་ཀྱི་བར་དགུ་དང་ལྡན་པས་ལས་བྱེད་མི་རུང་སྟེ། དེས་ལས་བྱས་ན་ལས་
མི་འཆགས་པའི་ཕྱིར་ཏེ། དེ་དག་ནི་བྱེད་པ་པོ་ཉིད་མ་ཡིན་ནོ། །ཞེས་གསུངས་
པའི་ཕྱིར། དམིགས་བསལ་ཡོད་དེ། འདོན་པ་པོ་མཚན་ཉིད་དང་ལྡན་པ་
གཞན་མེད་ན། ཕྱིར་འཆོས་ལ་མ་ཞུགས་པའི་ས་གཞན་ན་གནས་ཀྱང་སོ་སོ་
ཐར་པའི་མདོ་འདོན་པ་སོགས་རུང་བའི་ཕྱིར་ཏེ། ལྷག་མ་དང་བཅས་པའི་
ཕྱིར་འཆོས་པ་ལ་ཞུགས་པ་ནི་འདོན་པར་བྱེད་པ་ཉིད་ཡིན་ནོ། །ཞེས་གསུངས་
པའི་ཕྱིར། གསུམ་པ་བསྒྲུབ་བྱའི་དོན་ལ་གཉིས་ཡོད་དེ། བསྒྲུབ་བྱ་སེམས་ཅན་
མ་ཡིན་པ་ལ་བྱ་བ་དང་། སེམས་ཅན་ལ་བྱ་བ་གཉིས་སུ་ཡོད་པའི་ཕྱིར། དང་
པོ་ལ་དུ་མ་ཡོད་དེ། ཤི་བའི་ཡོ་བྱད་བྱིན་གྱིས་བརླབ་པ་ལྟ་བུ་གསོལ་བ་འབའ་
ཞིག་པའི་ལས་ཀྱིས་བསྒྲུབ་པ། མཚམས་པོ་ཆེ་གཅོད་པའི་ལས་ལྟ་བུ་གསོལ་
གཉིས་ཀྱི་ལས་ཀྱིས་བསྒྲུབས། སྲ་བརྐྱང་དབྱུང་བ་ལྟ་བུ་གསོལ་བཞིའི་ལས་
ཀྱིས་བསྒྲུབ་པར་བྱ་བ་རྣམས་སུ་ཡོད་པའི་ཕྱིར།
，.. [j9 •



པཎ་ཆེན་བདེ་ལེགས་ཉི་མས་མཛད།
༈ གཉིས་པ་ལ་ཁྱིམ་པ་ལ་བྱ་བ་དང༌། རབ་བྱུང་ལ་བྱ་བ་གཉིས་སུ་ཡོད།
དང་པོ་ལ་ལྔ་ཡོད་དེ། མུ་སྟེགས་ཅན་གྱི་ཁྱིམ་པ་དགེ་བསྙེན་དུ་སྒྲུབ་པ་ལ་
གསོལ་བཞིའི་ལས་ཀྱིས་གནས་པ་སྦྱིན་པ། ཁྱིམ་གྱི་བསླབ་པའི་སྡོམ་པ་སྦྱིན་པ།
དེ་ཞིག་པར་བྱེད་པའི་ལས། ལྷུང་བཟེད་ཁ་སྦུབ་པའི་ལས། དེ་ཁ་གདང་བའི་
ལས་རྣམས་སུ་ཡོད་པའི་ཕྱིར། གཉིས་པ་ལ་གཉིས་སུ་ཡོད་དེ། བསྙེན་པར་
རྫོགས་( ༣༦ན)པ་ལ་སྒྲུབ་པ་དང་། བསྙེན་པར་མ་རྫོགས་པའི་རབ་བྱུང་ལ་བྱ་
བ་གཉིས་སུ་ཡོད་པའི་ཕྱིར། དང་པོ་ལ་བཞི་ཡོད་དེ། དེ་ལ་སྦྱིན་པའི་ལས། དེ་
ལ་བསྒོ་བའི། དེ་ལ་ཆད་པས་གཅོད་པའི། དེ་ལ་རྣམ་པར་དག་པའི་ལས་ཀྱི་
བསྒྲུབ་པ་རྣམས་སུ་ཡོད་པའི་ཕྱིར། དང་པོ་ནི། ཁང་པ་ཁང་ཆེན་གྱི་གནང་བ་
སྦྱིན་པའི་ལས་ལྟ་བུ་ཡིན་ལ། དེ་འདྲའི་སྦྱིན་པའི་ལས་ཀྱིས་བསྒྲུབ་པར་བྱ་བའི་
ཡུལ་དགེ་སློང་དེ་ཉིད། སྤྱིར་བཏང་ལ་ཆོས་དགུ་དང་ལྡན་པ་དགོས་ཏེ། ཆོས་
ཐུན་མོང་བ་བརྒྱད་ཀྱི་སྟེང་དུ་རང་རང་གི་གཞི་ལེགས་པ་དང་ལྡན་དགོས་་་་་
པའི་ཕྱིར། ཆོས་བརྒྱུད་ཡོད་དེ། བསྙེན་རྫོགས་ཀྱི་སྡོམ་པ་གསོ་རུང་ཡན་ཆད་
དང་ལྡན་པ། ལུས་ཐ་མལ་དུ་གནས་པ། བསམ་པ་རང་བཞིན་དུ་གནས་པ།
གནས་ནས་མ་ཕྱུང་བ། ལྟ་སྤྱོད་ཀྱི་སྒོ་ནས་ཆོས་ཕྱོགས་ལས་གཞན་པའི་ཕྱོགས་
སུ་མ་སོང་བ། མཚན་མཐུན་པ། ཚོགས་སུ་མ་ལོངས་པ། རང་རང་གིས་
གསོལ་བ་ལན་གསུམ་འདེབས་པ་རྣམས་སུ་ཡོད་པའི་ཕྱིར། རང་རང་གི་གཞི་
ལེགས་པའི་དོན་ཡང་ཡོད་དེ། ཁང་པའི་གནང་བ་ལྟ་བུ་ལ་མཚོན་ན་ལེགས་
པར་བརྟགས་པ། སྔར་གནང་བ་བྱིན་པ་དང་མ་འབྲེལ་བ་ལྟ་བུ་ཡིན་པའི་
ཕྱིར། དེ་ཡང་སྦྱིན་ཡུལ་མཐའ་དག་ལ་མ་ངེས་ཏེ། འཁོར་དང་འཁོར་མང་
པོ་ཉེར་འཇོག་གི་གནང་བ་སྦྱིན་པ་ལ་བསྙེན་རྫོགས་ཀྱི་སྡོམ་པ་གས་རུང་ཙམ་་་
གྱིས་མ་ཆོག་པར་བསྙེན་རྫོགས་ཀྱི་སྡོམ་པ་རྣམ་དག་དང་ལྡན་པ་དགོས་པའི་་་
ཕྱིར། སྨྱོས་པའི་གནང་བ་སྦྱིན་པ་ལ་ཡུལ་བསམ་པ་རང་བཞིན་དུ་གནས་པ་མི་
，
) •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྨད།
དགོས། བཟོད་པ་སྦྱིན་པ་ལ་གནས་ནས་མ་ཕྱུང་བ་མི་དགོས། མཐུན་པ་དང་
མི་མཐུན་པའི་གསོ་སྦྱོང་སྦྱིན་པ་ལ་ཡུལ་ལྟ་སྤྱོད་ཀྱི་སྒོ་ནས་ཆོས་ཕྱོགས་ལས་་་་
གཞན་པའི་ཕྱོགས་སུ་མ་སོང་བ་མི་དགོས། དགེ་སློང་མའི་སྡོམ་པ་སྦྱིན་པ་
དང་། མགུ་བ་སྦྱིན་བྱ་བ་ལ་ཡུལ་མཚན་མཐུན་པ་མི་དགོས་པ་ལྟ་བུ་ཡིན་པའི་
ཕྱིར། གཉིས་པ་ཡོད་དེ། གསང་སྟོན་བསྐོ་བ། དགག་དབྱེ་བྱེད་པ་པོ་བསྐོ་བ།
གནས་མལ་སྟོབ་པ་པོ་བསྐོ་བ་རྣམས་སུ་ཡོད་པའི་ཕྱིར། འདིའི་བསྐོ་ཡུལ་དེ་
ཡང་དགེ་སློང་ཆོས་བཅུ་གཉིས་དང་ལྡན་པ་དགོས་ཏེ། སྤོང་བ་པའི་ཞལ་ཏ་
པ་ལ་བཤད་པ་ལྟར་གྱི་ཆོས་བཅུ་གཅིག་གི་སྟེང་དུ་རང་རང་གི་གཞི་ལེགས་པ་
དང་ལྡན་པ་དགོས་པའི་ཕྱིར་ཏེ། དཔེར་ན། དགེ་སློང་མའི་སྟོན་པའི་བསྐོ་བ་
ལ། རྣམ་པར་དག་པའི་( ༣༦བ） ཁྱད་པར། མཁས་པའི་ཁྱད་པར། བརྟན་པའི་
ཁྱད་པར་གསུམ་དང་ལྡན་པ་དགོས་པ་ལྟ་བུ་བཞིན་ནོ། །གསུམ་པ་ནི། ནན་
ཏུར་བཅུའི་ལས་ལ་སོགས་པ་ལྟ་བུ་དང་། དེ་དང་རྗེས་སུ་མཐུན་པའི་ལས་ནི་
བསྒོ་གྱུར་བཅུ་གཅིག་གི་ལས་ལྟ་བུ། ཆད་པའི་ལས་ཀྱིས་བསྒྲུབ་པར་བྱ་བའི་
ཡུལ་ཡང་ཆོས་བཅུ་གཅིག་དང་ལྡན་པ་དགོས་ཏེ། སྔར་བཤད་པ་ལྟར་བརྒྱད་
ཀྱི་སྟེང་དུ་ལྟུང་བ་གླེང་དྲན་སྔོན་དུ་སོང་བ། ནད་པ་མ་ཡིན་པ། དགེ་འདུན་
ཐམས་ཅད་འབྱེད་ནུས་པ་མ་ཡིན་པ་ཅིག་དགོས་པའི་ཕྱིར། འདིའི་རང་རང་
གི་གཞི་ལེགས་པ་ཡང་ཡོད་དེ། ཕྱིར་འཆོས་ལས་ནན་ཏུར་དང་དབྱུང་བ་ནན་
ཏུར་ལྟ་བུ་ལ་མཚོན་ན་ཕྱིར་བཅོས་པའི་རྐྱེན་ཡོད་བཞིན་དུ་མི་འཆོས་པ་ལྟ་བུ་
ཡིན་པའི་ཕྱིར། བཞི་པ་ལ་གཉིས་སུ་ཡོད་དེ། གསོ་སྦྱོང་གི་ལས་ཀྱིས་སྒྲུབ་པ་
དང་དགག་དབྱེའི་ལས་ཀྱིས་སྒྲུབ་པ་རྣམས་སུ་ཡོད་པའི་ཕྱིར། དང་པོའི་ཡུལ་
ལ་དགེ་སློང་དེ་ཉིད་ཆོས་བཞི་དང་ལྡན་པ་དགོས་ཏེ། སྤྱིར་བཏང་ལ་དགེ་
འདུན་མཚན་ཉིད་གསུམ་ལྡན་གྱིས་སྟེང་དུ་གསོ་སྦྱོང་གི་ཆོ་ག་ལ་མཁས་པ་་་་
ཞིག་དགོས་པའི་ཕྱིར། དམིགས་བསལ་ཡོད་དེ། ཁ་སྐོང་བར་མི་འོས་པས་ཀྱང་



པཎ་ཆེན་བདེ་ལེགས་ཉི་མས་མཛད།
གསོ་སྦྱོང་བྱ་རུང་བའི་ཕྱིར། གསོ་སྦྱོང་ཉམས་སུ་མྱོང་བའི་ཡུལ་གྱི་དབང་དུ་
བྱས་ན་ཆོས་བདུན་ལྡན་དགོས་ཏེ། དང་པོ་བཞིའི་སྟེང་དུ་མཚམས་ནང་དུ་
གནས་པ། མཚན་མཐུན་པ། གསོ་སྦྱོང་བཞག་པ་མ་ཡིན་པ་ཅིག་དགོས་པའི་
ཕྱིར། གཉིས་པ་དགག་དབྱེའི་ལས་ཀྱིས་བསྒྲུབ་པར་བྱ་བ་ནི། ཡུལ་དགེ་སློང་
ཆོས་བཞི་དང་ལྡན་པ་དགོས་ཏེ། སྤྱིར་བཏང་དམིགས་བསལ་གསོ་སྦྱོང་གིས་
སྐབས་ལྟར་འདོན་པ་བརྗེ་བ་ཡིན་པའི་ཕྱིར། མཚན་ཉིད་སྔར་་བཞིན། དགག་
དབྱེ་ཉམས་སུ་མྱོང་བའི་ཡུལ་ནི་གསོ་སྦྱོང་བཞིན་ནོ། །གཉིས་པ་བསྙེན་པར་མ་
རྫོགས་པའི་རབ་བྱུང་ལ་བྱ་བ་ཡོད་དེ། སྔ་རོལ་གྱི་སྡོམ་པ་གཉིས་སྦྱིན་པའི་
ལས་ལ་སོགས་པ་རྣམས་སུ་ཡོད་པའི་ཕྱིར། གཉིས་པ་ལས་འཆགས་པའི་
བསམ་པའི་ཡན་ལག་ལ། དངོས་པོ་གཙོ་ཆེ་བ་དང་། བསམ་པ་གཙོ་ཆེ་བ་
གཉིས་ལས། དང་པོ་ནི། མཚམས་ཆེ་ཆུང་གཅོད་པའི་ལས་ལྟ་བུ། གཉིས་པ་ལ་
འདུ་ཤེས་དང་། ཀུན་སློང་གཉིས་ལས། དང་པོ་ལ། དགེ་འདཱུན་གྱི་འདུ་ཤེས་
གཙོ་ཆེ་བ་དང་། གང་ཟག་གི་འདུ་ཤེས་གཙོ་ཆེ་བའོ། །དང་པོ་ནི། ནན་ཏུར་
བཅུའི་ལས་ལྟ་བུ། གཉིས་པ་ནི་བསྙེན་རྫོགས་( ༣ ༧ན) སྒྲུབ་པའི་ལས་ལྟ་བུ།
གཉིས་པ་ཀུན་སློང་གཙོ་ཆེ་བ་ནི་ལས་དེ་དང་དེ་བྱེད་པར་འདོད་པ་སྙིང་ཐག་
པ་ནས་དགོས་ཏེ། བཞད་གད་ཀྱི་དངོས་པོས་ནི་གང་གིར་ཡང་་མི་འགྱུར་རོ། །
ཞེས་གསུངས་པའི་ཕྱིར། གཞན་ཡང་། སངས་རྒྱས་ཀྱི་བསྟན་པ་དང་སེམས་
ཅན་ལ་ཕན་པར་འདོད་པའི་བྱམས་སྙིང་རྗེ་ངེས་འབྱུང་གི་བསམ་པས་ཟིན་་་་
པ་སོགས་དགོས་ཏེ། བསྟན་པ་རྣམ་པར་དག་པ་བསྲུངས། ཞེས་གསུངས།
བྱམས་པ་དང་སྙིང་རྗེ་ཞེས་སོགས་དང༌། ངེས་པར་འབྱུང་བའི་ཚུལ་ཁྲིམས་ཀྱི་
དབང་དུ་བྱས་ཏེ། ཞེས་སོགས་གསུངས་པའི་ཕྱིར། གསུམ་པ་ལས་བརྗོད་པ་ངོ་
བོའི་ཡན་ལག་ཡོད་དེ། བརྗོད་པ་ཚང་བ་མ་ནོར་བ་མ་འཁྲུལ་བ་ཞིག་དགོས་
པའི་ཕྱིར། དང་པོ་གྲུབ་སྟེ། ལས་གྲུབ་པ་མ་ཉམས་པ་ཞིག་དགོས་པའི་ཕྱིར་ཏེ།
• 412 •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྨད།
ཉམས་ན་མ་བྱས་པ་ཉིད་དོ། །ཞེས་གསུངས་པའི་ཕྱིར། གཉིས་པ་གྲུབ་སྟེ། ལས་
བརྒྱ་རྩ་གཅིག་པོ་ཐམས་ཅད་ལ་སྤྱིར་བཏང་ལ་ལས་མ་ནོར་བ་དགོས་པའི་་་་་
ཕྱིར། ལས་ནོར་ཡང་འཆགས་པ་ཡོད་དེ། དགེ་སློང་ཕ་མ་ཕན་ཚུན་དུ་བསྒྲུབ་
པའི་ལས་ནོར་ཡང་འཆགས་པ་ལྟ་བུ་ཡིན་པའི་ཕྱིར། དམིགས་བསལ་ལ། སྡིག་
པ་ནན་ཏུར་གྱི་ལས་བྱེད་པ་ལ་དེ་བྱེད་པའི་བསམ་པས་སྨད་པ་ནན་ཏུར་གྱི་་་
ལས་བྱས་པ་ལ་དེ་འཆགས་པ་ལྟ་བུའོ། །གསུམ་པ་ལ་སྤྱོད་ལམ། ཚིག །གོ་རིམ།
མ་འཁྲུལ་པ་གསུམ་ལས། དང་པོ་ཡོད་དེ། ལངས་པ་དང་ལག་པ་བརྐྱང་བའམ།
ཕྲག་པ་གཡས་གོས་ཀྱིས་འཕུར་བ་ཁ་གཏུམ་པ་གཉིད་དུ་སོང་བ་ལྟ་བུ་མ་ཡིན་
པ་ཞིག་དགོས་པའི་ཕྱིར། གཉིས་པ་ནི། ཐ་མལ་པའི་ཚིག་གཞན་གྱིས་བར་
མ་ཆོད་པར་གོང་འོག་མ་ནོར་བ་སྤྱིར་བཏང་ལ་དགོས་པའི་ཕྱིར། དམིགས་
བསལ་ལ། དོན་གོ་བ་ལ་མི་གནོད་ན་ཚིག་གོང་འོག་འཁྲུགས་ཀྱང་འཆགས་
པའི་ཕྱིར་ཏེ། དོན་གྱི་སྐབས་དག་གི་གོ་རིམས་འཁྲུགས་པས་ནི་མི་འཆགས་པ་
མ་ཡིན། ཞེས་གསུངས་པའི་ཕྱིར། གསུམ་པ་ན། ལས་གང་དང་གང་བྱེད་པ་ལ་
དེ་དང་དེའི་གོ་རིམ་མ་ནོར་བར་བྱའོ། །བཞི་པ་ལས་ཉམས་སུ་མྱོང་བའི་ཡན་
ལག་ལ། གང་ཟག་གང་གིས། ཚད་ཇི་ཙམ་དུ། ཤེས་པ་གང་གིས་ཉམས་སུ་མྱོང་
བའོ། །དང་པོ་ནི། ལས་གང་ལ་དགེ་འདུན་དགོས་པ་དེ་ཐམས་ཅད་ཀྱི་ལས་
（ ༣ ༧བ)ཉམས་སུ་མྱོང་བ་དགོས་ཏེ། དེ་ལྟར་མ་མྱོང་ན་ལས་དེ་མི་འཆགས་
པའི་ཕྱིར། གཉིས་པ་ནི། གསོལ་བ་འབའ་ཞིག་པའི་ལས་ལ་ལས་གྲལ་བ་ཐམས་
ཅད་ཀྱིས་གསོལ་བ་ཐོས་དགོས། གཞན་གཉིས་ལ་དེ་ཐམས་ཅད་ཀྱིས་གསོལ་
བ་དང་མཇུག་སྡུད་ཡན་ཆད་ཚང་བར་ཐོས་དགོས་ཏེ། གཞན་དུ་ལས་མི་
འཆགས་པའི་ཕྱིར། གསུམ་པ་ནི། རྣ་བས་ཚིག་ཐོས་ཤིང་དོན་ཡིད་ལ་དགོས་
པ་ཡིན་ནོ། །ལྔ་པ་ལས་འཆགས་པའི་དུས་ཀྱི་ཡན་ལག་ཡོད་དེ། གསོལ་གཉིས་
ཀྱི་ལས་ལ་བརྗོད་པ་གསུམ་གཉིས་ཚར་བ་དང་། གསོལ་བཞིའི་ལས་ལ་བརྗོད་
• 1 13.



པཎ་ཆེན་བདེ་ལེགས་ཉི་མས་མཛད།
པ་ཆ་གསུམ་ཡོད་པའི་བརྗོད་པ་གསུམ་པའི་གསུམ་གཉིས་ཚང་བ་ན་ལས་དེ་་་
དང་དེ་ཆགས་པའི་ཕྱིར་ཏེ། ཕལ་ཆེར་བྱས་པ་ནི་བྱས་པ་ཉིད་ཡིན་ནོ། །ཞེས་
གསུངས་པའི་ཕྱིར། གཉིས་པ་ལས་རང་གི་ངོ་བོའི་རྣམ་གཞག་ལ། ལས་ཀྱི་དབྱེ་
བ། བསྡུ་བ། མཚན་ཉིད། རྟེན་གང་ལ་བཞག་པ། གྲངས་ངེས་པ། སྐབས་འདིར་
གསོལ་བཞིའི་ལས་འབའ་ཞིག་དངོས་སུ་འཆད་པའི་རྒྱུ་མཚན་དང་དྲུག །དང་
པོ་ནི། ལུང་གཏམ་གྱི་གཞི་ལས། ལས་བརྒྱ་རྩ་གཅིག་གསུངས་པ་རྣམས་སློབ་
དཔོན་ཡོན་ཏན་འོད་ཀྱིས་སྡོམ་དུ་བསྡུས་ནས་གསོལ་བ་འབའ་ཞིག་པའི་ལས་
ཉི་ཤུ་རྩ་བཞི་གསོལ་གཉིས་ཀྱི་ལས་བཞི་བཅུ་རྩ་བདུན། གསོལ་བཞིའི་ལས་
སུམ་ཅུར་བསྡུས་ལ། དང་པོ་ཡོད་དེ། ཀརྨ་ཤ་ཏཾ་ལས། གསང་དང་ནང་དུ་དྲི་
ཕྱིར་དང༌། །གསོ་སྦྱོང་དེ་ལ་ལྟུང་བཅས་དང་། །དེ་ལ་དགེ་འདུན་ཡིད་གཉིས་
དང༌། །རྩོད་དང་ངེས་ཉིད་མ་ཡིན་དང༌། །དེ་ཡི་དོན་དུ་ལྔ་པོ་དག །ཐམས་
ཅད་དགག་དབྱེར་གཏོགས་པ་ཡིན། །དབྱར་གནས་ཁས་བླངས་ཉིད་དང་ནི། །
ཤི་བའི་རྫས་དང་ནོར་འདྲ་དང་། །ཆོས་གོས་སྲ་བརྐྱང་གཏད་པ་དང་། །ཆོས་
གོས་སྦྱིན་པར་བྱ་བ་དང་། །གནས་ངན་ལེན་ནི་བརྗོད་པ་དང༌། །གྲངས་སུ་
གཞུག་པ་བཞི་དག་དང༌། །ཁྱིམ་གྱི་སྡོམ་དང་དེ་ཞིག་དང་། །ལྷུང་བཟེད་ཁ་
སྦུབ་བྱ་བ་དང་། །དེ་ཉིད་བཟློག་པར་བྱ་བ་དག །གསོལ་བ་འབའ་ཞིག་ལས་
ཡིན་ནོ། །ཞེས་གསུངས་པ་ལྟར། གསང་སྟོན་བསྐོ་བའི་ལས། དགེ་འདུན་གྱི་
ནང་དུ་བར་ཆད་དྲི་བའི་ལས། གསོ་སྦྱོང་གི་ལས། གསོ་སྦྱོང་གི་སྦྱོར་བའི་ཚེ་
ལྟུང་བ་བྱུང་མ་བྱུང་ཡིད་གཉིས་( ༣ ༨ན） ཟ་བ། དགེ་འདུན་ཐམས་ཅང་ལྟུང་
བའི་ཕྱིར་རྩོད་པ། ལྟུང་བ་བྱུང་བར་ངེས་པ། ལྟུང་བ་བྱུང་ང ར་ངེས་ཀྱང་ངོ་
བོ་གང་ཡིན་མ་ངེས་པའི་ཚེ་བྱིན་གྱིས་བརླབ་པའི་ལས་ཏེ་གཞི། དགག་དབྱེ་
ལའང་དགག་དབྱེའི་ལས་དངོས་དང༌། སྦྱོར་བའི་ཚེ་བྱིན་གྱིས་བརླབ་པའི་
ལས་བཞི་དང་དབྱར་ཁས་ལེན་གྱི་ལས་དང༌། ཤི་བའི་རྫས་དང་དེའི་ནོར་འདྲ་



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྨད།
བ་བྱིན་གྱིས་བརླབ་པའི་ལས་དང་། ཆོས་གོས་སྲ་བརྐྱང་གཏད་པ་དང་ཆོས་
གོས་སྦྱིན་པ་གཅིག་ཏུ་བྱས་པའི་ལས། དགེ་སློང་མ་སྡིག་ལྟ་ཅན་གྱི་གནས་ངན་
ལེན་ཁྱིམ་པ་ལ་གོ་བར་བྱེད་པ་པོ་བསྐོ་བའི་ལས། ཞལ་ཏ་བ་ལ་བཤེས་ངོར་
འཕྱ་བ། ཟུར་གྱིས་འཕྱ་བ། བསྐོ་བའི་ཚིག་གིས་གཞན་རྣ་ལ་གཟོན་པ། ཅི་ཡང་
མི་སྨྲ་བས་གཞན་རྣ་ལ་གཟོན་པ་སྟེ་བཞི་ལ་ངན་པའི་གྲངས་སུ་བཞག་པའི་་་་་
ལས་བཞི། ཁྱིམ་གྱི་བསླབ་པའི་སྡོམ་པ་སྦྱིན་པ་དང༌། དེ་གཞིག་པའི་ལས་
གཉིས། ལྷུང་བཟེད་ཁ་སྦུབ་པའི་ལས་དང༌། ཁ་སྲུང་བའི་ལས་གཉིས་རྣམས་སུ་
ཡོད་པའི་ཕྱིར། །
༈ གཉིས་པ་གསོལ་གཉིས་ཀྱི་ལས་ལ་བཞི་བཅུ་རྩ་བདུན་ཡོད་དེ། གནས་
དང་མཚམས་ནི་གཉིས་པོ་དང་། །མི་འབྲལ་མྱོས་དང་དགག་དབྱེ་དང༌། །
གནས་མལ་སྟོབ་པར་བྱེད་པ་དང༌། །རུང་བའི་ས་གཞི་བརྐོ་བ་དང་། །སྲ་
བརྐྱང་དང་ནི་དེ་གདིང་དང༌། །སྤོང་དང་ལག་གི་བླ་དང་ནི། །གནས་ཁང་བསྐོ་
ལ་སོགས་པ་དང་། །གཟུ་དང་གསལ་དང་སྦེད་པ་དང་། །ཚུལ་ཤིང་བྲིམ་པར་
བྱེད་པ་དང༌། །ཁང་པ་ཁང་ཆེན་བསྟན་པ་དང་། །གླེང་དང་འབྲལ་བར་མི་
འགྱུར་དང༌། །སྟན་དང་ལྷུང་བཟེད་བྲིམ་པ་དང༌། །མ་དད་གོ་བར་བྱ་བ་དང༌།།
སྟོན་པ་དང་ནི་ནགས་ཤུལ་དང་། །ཕྱག་མི་བྱ་དང་མེད་ཕྱིར་དང་། །འཁར་བ་
དྲ་བའི་ཕྱིར་དང་ནི། །རྙེད་པ་གཅིག་ཏུ་བྱ་ཕྱིར་དང༌། །བསླབ་པ་སྦྱིན་དང་
ཉེར་གནས་དང༌། །བུ་དང་ཉེ་དུ་ཕྱིར་འགྲོ་བ། །གསོལ་དང་གཉིས་ཀྱི་ལས་
ཡིན་ནོ། །ཞེས་གསུངས་པ་ལྟར་གསོ་སྦྱོང་གི་གནས་ལ་བློ་མཐུན་བྱ་བའི་ལས།
མཚམས་ཆེ་ཆུང་དཀྱིལ་འཁོར་བའི་མཚམས་གཅོད་པའི་ལས། མཚམས་པོ་
ཆེའི་ནང་དུ་ཆོས་གོས་དང་མི་འབྲལ་བའི་གནང་བ་སྦྱིན་པ། སྨྱོས་པའི་གནང་
བ་སྦྱིན་པ། དགག་དབྱེ་བྱེད་པ་བསྐོ་བ། གནས་མལ་སྟོབ་པ་བསྐོ་བ། རུང་ཁང་
བྱིན་གྱིས་བརླབ་པ། སྲ་བརྐྱང་ལ་བློ་མཐུན་བྱ་བ། སྲ་བརྐྱང་འདིང་བ་པོ་བསྐོ་
•4 15 •



པཎ་ཆེན་བདེ་ལེགས་ཉི་མས་མཛད།
བ། སྤོང་བ་པའི་ཞལ་ཏ་པ་བསྐོ་བ། ལག་( ༣ ༨ བ)གི་བླ་བསྐོ་བ། གནས་ཁང་
བསྐོ་བ་ལ་སོགས་པ་དང་། ཞེས་པས། གནས་ཁང་ཟས་ལ་བསྐོ་བ་གཉིས། །
ཐུག་པ་བག་ཚོས་འབྲིམ་པ་གཉིས། །ཕྲན་ཚེགས་འབྲིམ་པར་བྱེད་པ་དང༌། །
སྣོད་སྤྱད་འགྲུབ་དང་གོས་ཀྱི་གཉིས། །དབྱར་གྱི་རས་ཆེན་སྦེད་དང་འགྱེད། །
མངག་གཞུག་པ་དང་མཛེས་འཆོས་ཏེ། །གང་ཟག་བཅུ་དང་གཉིས་པོ་དག །
ཅེས་གསུངས་པ་ལྟར། བཅུ་གཉིས་ཡོད། དགེ་སློང་གཟུ་པོ་བསྐོ་བའི་ལས།
གསལ་བ་བསྐོ་བ། རྩོད་པ་སྦེད་པ་པོ་བསྐོ་བ། ཚུལ་ཤིང་འབྲིམ་པ་པོ་བསྐོ་
བ། ཁང་པ་ཁང་ཆེན་གྱི་གཞི་རུང་བར་བསྟན་པ་ལ་གནང་བ་སྦྱིན་པའི་ལས་
གཉིས། ཁྱིམ་སུན་འབྱིན་པ་ལ་ལྟུང་བ་གླེང་བའི་གང་ཟག་བསྐོ་བ། རྒན་པོ་
དང་ནད་པ་ལ་ཆོས་གོས་དང་མི་འབྲལ་བའི་གནང་བ་སྦྱིན་པ། ལོ་དྲུག་གི་
བར་དུ་སྟན་གཉིས་པ་བྱེད་པའི་གནང་བ་སྦྱིན་པ། ལྷུང་བཟེད་འབྲེལ་མེད་
འབྲིམ་པ་པོ་བསྐོ་བ། དགེ་སློང་དང་དགེ་སློང་མ་སྡིག་ལྟ་ཅན་ཁྱིམ་པ་རྣམས་
སུ་གོ་བར་བྱེད་པའི་གང་ཟག་བསྐོ་བ། དགེ་སློང་མའི་སྟོན་པ་བསྐོ་བ། ནགས་
ཉུལ་བ་བསྐོ་བ། དགེ་སློང་གནས་ནས་དབྱུང་བ་ལ། དགེ་སློང་མ་རྣམས་ ་ཀྱིས་
ཕྱག་མི་བྱ་བའི་སྡོམ་པ་སྦྱིན་པ། དགེ་སློང་མ་ལ་འཁོར་འཇོག་པའི་གནང་བ་
སྦྱིན་པ་དང་འཁོར་མང་པོ་འཇོག་པའི་གནང་བ་སྦྱིན་པ་གཉིས། རྒན་པོ་དང་
ནད་པ་ལ་འཁར་བའི་གནང་བ་སྦྱིན་པ། དྲ་བའི་གནང་བ་སྦྱིན་པ། གསོ་སྦྱོང་
ཐ་དད་པའི་གཙུག་ལག་ཁང་གི་རྙེད་པ་གཅིག་ཏུ་བྱ་བ། དགེ་སློབ་མའི་སྡོམ་
པ་སྦྱིན་པ། ཚངས་སྤྱོད་ལ་ཉེར་གནས་ཀྱི་སྡོམ་པ་སྦྱིན་པ། དགེ་སློང་མ་ལ་རང་
གི་བུ་དང་ལྷན་ཅིག་ཉལ་བའི་གནང་བ་སྦྱིན་པ། མུ་གེའི་ཚེ་དགེ་སློང་མ་ལ་ཉེ་
དུའི་ཁྱིམ་དུ་འགྲོ་བའི་གནང་བ་སྦྱིན་པ། དབྱར་མཚམས་ཀྱི་ཕྱི་རོལ་དུ་འགྲོ་
བའི་གནང་བ་སྦྱིན་པ་རྣམས་སུ་ཡོད་པའི་ཕྱིར། གསུམ་པ་གསོལ་བཞིའི་ལས་
ལ་སུམ་ཅུ་ཡོད་དེ། བསྙེན་པར་རྫོགས་པར་བྱ་བ་དང༌། །མུ་སྟེབ།ས་གནས་དང་
• 4 16 •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྨད།
མཚམས་དགྲོལ་དང༌། །མཐུན་སྦྱིན་གསོ་སྦྱོང་བདུན་པོ་དང་། །བརྒྱད་དང་
དྲན་དང་མ་མྱོས་དང་། །དེ་ཉིད་འཚོལ་དུ་གཞུག་པ་དང་། །བསྒོ་བར་བྱ་བ་
རྣམས་དང་ནི། །ཉམས་པ་སྦྱིན་པར་བྱ་བ་དག །གསོལ་དང་བཞི་ཡི་ལས་ཡིན་
ནོ། །ཞེས་གསུངས་པ་ལྟར་བསྙེན་པར་རྫོགས་པའི་ལས། མུ་སྟེགས་ཅན་ལ་ཟླ་
བ་བཞིར་གནས་པ་སྦྱིན་པ། མཚམས་ཆེ་ཆུང་དགྲོལ་བ། ཕན་ཚུན་མཐུན་
（༣༩ ན）པར་སྦྱིན་པ། མཐུན་པའི་གསོ་སྦྱོང་སྦྱིན་པ། གནས་དབྱུང་བདུན་དང་
སྡིག་པ་ནན་ཏུར་སོགས་ནན་ཏུར་བདུན་པོ་གཅིག་ཏུ་བྱས་པ། གནས་དབྱུང་
རྣམས་དང་ནན་ཏུར་བྱས་པ་ལ་བཟོད་པ་གསོལ་བའི་ལས། སྤོ་པ་གསུམ་མགུ་
བ་གསུམ་སྤོ་བ་སྤྱད་ནས་རང་བཞིན་གྱི་གནས་སུ་དབྱུང་བ། སྲ་བརྐྱང་དབྱུང་
བ་སྟེ་བརྒྱུད། དྲན་པས་འདུལ་བ་སྦྱིན་པ། མ་མྱོས་པས་འདུལ་བ་སྦྱིན་པ། དེའི་
ངོ་བོ་ཉིད་འཚོལ་དུ་གཞུག་པ། དགེ་འདུན་གྱི་དབྱེན། དེའི་རྗེས་སུ་ཕྱོགས་པ་
ཁྱིམ་པ་སུན་འབྱིན་པ། བཀའ་བློ་མི་བདེ་བ། སྡིག་ལྟ་མི་གཏོང་བ། དགེ་སློང་
གནས་དབྱུང་གི་རྗེས་སུ་ཕྱོགས་པའི་དགེ་སློང་མ། དཀོན་མཆོག་གཏོང་བའི་
དགེ་སློང་མ། འཐབ་ཀྲོལ་བྱེད་པ། བདེ་ཞིང་གནས་པ། བདེ་ཞིང་གནས་
འཇུག་རྣམས་ལ་བསྒོ་གྱུར་གྱི་ལས་བྱེད་པའི་ལས་བཅུ་དང་། སྡིག་ལྟ་མི་གཏོང་
བའི་དགེ་ཚུལ་བསྙིལ་བའི་ལས། ཉམས་པ་ལ་བསླབ་པ་སྦྱིན་པའི་ལས་རྣམས་
སུ་ཡོད་པའི་ཕྱིར། གཉིས་པ་ལ་བརྒྱ་རྩ་གཅིག་པོ་དེ་དག་བསྡུ་ན་གསུམ་དུ་
འདུ་སྟེ། གསོལ་བ་འབའ་ཞིག་པའི་ལས། གསོལ་གཉིས་ཀྱི་ལས། གསོལ་
བཞིའི་ལས་རྣམས་སུ་འདུ་བའི་ཕྱིར། གསུམ་པ་ལས་ཀྱི་ངོ་བོ་བཞག་ཏུ་ཡོད་དེ།
དགེ་འདུན་ཁྱད་པར་གསུམ་ལྡན་གྱིས་ཆོ་ག་ཁྱད་པར་ཅན་གྱི་སྒོ་ནས་གྲོས་སུ་་
བསྡུར་བའི་བདག་ཉིད་ཅན་དུ་གནས་པ་དེ། འདུལ་བ་ནས་བཤད་པའི་ལས་
དངོས་ཡིན་པའི་ཕྱིར། བཞི་པ་རྟེན་གང་ལ་བཞག་པ་ཡོད་དེ། ཕའི་རྟེན་ཁོ་ན་
ལ་བཞག་པ་དྲུག །མའི་རྟེན་ཁོ་ན་ལ་བཞག་པ་བཅུ་གཉིས། ཕལ་ཆེར་ཕ་མ་
• 4 17 ，



པཎ་ཆེན་བདེ་ལེགས་ཉི་མས་མཛད།
གཉིས་ཀ་ཐུན་མོང་དུ་བཞག་པ་རྣམས་སུ་ཡོད་པའི་ཕྱིར། དང་པོ་གྲུབ་སྟེ།
དགེ་སློང་མའི་སྟོན་པ་བསྐོ་བ། དགག་དབྱེ་བྱེད་པ་པོ་བསྐོ་བ། རས་ཆེན་སྦེད་
པ་པོ་བསྐོ་བ། གཟུ་བོ་བསྐོ་བ། གསལ་བ་བསྐོ་བ། གསལ་བའི་གསལ་བ་བསྐོ་
བ་རྣམས་སུ་ཡོད་པའི་ཕྱིར། གཉིས་པ་གྲུབ་སྟེ། ཕྱག་མི་བྱ་བའི་སྡོམ་པ་སྦྱིན་པ།
བཟློག་པའི་ཕམ་པའི་སྐབས་ཀྱི་བསྐོ་བ་མཛད་པ། འཐབ་ཀྲོ་ལ་བྱེད་ང་ ་ལས་
བཟློག་པའི་བསྐོ་བ་མཛད་པ། བདེ་ཞིང་གནས་པ་སྦྱིན་པ། བདེ་ཞིང་གནས་
མཇུག་སྦྱིན་པ། སྔ་རོལ་གྱི་སྡོམ་པ་གཉིས་སྦྱིན་པ། འཁོར་དང་འཁོར་མ་ང་ཉེ་
བར་འཇོག་པའི་གནང་བ་སྦྱིན་པ། བུ་ཆུང་ངུ་དང་ལྷན་ཅིག་ཉལ་བའི་གནང་
བ་སྦྱིན་པ། ཉེ་དུ་དང་ལྷན་ཅིག་ཏུ་འབྲེལ་བའི་གནང་བ་སྦྱིན་པའི་ལས་རྣམས་
( ༣༩ བ）སུ་ཡོད་པའི་ཕྱིར། ལྔ་པ་ནི། འདུལ་བ་ནས་བཤད་པའི་ལས་དེ་ལ་ང་རྒྱ་
རྩ་གཅིག་པོ་དེར་གྲངས་ངེས་པའི་རྒྱུ་མཚན་ཡོད་དེ། ལུང་གཞི་ལས་གསུངས་
པའི་དངོས་བཅས་ཀྱི་དབང་དུ་བྱས་ནས་དེ་ལྟར་གྲངས་ངེས་པའི་ཕྱིར།
འདུལ་བ་ནས་བཤད་པའི་ལས་ཡིན་ན་ལས་བརྒྱ་རྩ་གཅིག་པོ་གང་རུང་ཡིན་་་
པས་མ་ཁྱབ་སྟེ། དེར་མ་འདུས་པ་དུ་མ་ཡོད་པའི་ཕྱིར་ཏེ། དགེ་འདུན་གྱི་
དབྱེན་སྤོང་བ། གང་ཟག་རླབས་པོ་ཆེ་བསྟན་པ་ལ་འཇུག་པའི་ཕྱིར་དུ་གསོ་ལ་
བཞིའི་ལས་ཀྱིས་བག་ཡངས་སུ་བྱ་བར་གསུངས་པ་དང་མདོར་བསྡུས་པའི་་་་
ལས་ཐམས་ཅད་ཀྱང་ཡོད་པའི་ཕྱིར། དྲུག་པ་ནི། སྐབས་འདིར་གསོལ་ང ཞིའི་
ལས་འབའ་ཞིག་དངོས་སུ་སྟོན་པའི་རྒྱུ་མཚན་ཡོད་དེ། ལུང་མ་དག་པ་འགའ་
ཞིག་ལ་བརྟེན་ནས་གསོལ་བཞིའི་ལས་མ་ཡིན་པ་ལ་གསོལ་བཞིའི་ལས་སུ་སྒོ་་་
བཏགས་པ་སོགས་ཡོད་པས་དེ་སེལ་བའི་ཕྱིར་དུ་སྐབས་འདིར་གསོལ་བ ཞིའི་་
ལས་སུམ་ཅུའི་གྲངས་ངེས་དངོས་སུ་སྟོན་པའི་ཕྱིར། །
༈ གསུམ་པ་མཇུག་གི་ཆོ་ག་ཡོད་དེ། ཐབས་ལེགས་བྱ་བ་རྣམས་ཡིན པའི་
ཕྱིར། གཉིས་པ་གང་ཟག་དང་འབྲེལ་བའི་ལས་ཀྱི་མིང་ཅན་ལ་ཡང་དུ་མ་ཡོད་
• 4 18 •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྨད།
དེ། དྲི་བ་དང་ལན་སྦྱིན་པ་དང༌། གསོ་སྦྱོང་བྱིན་རླབས་སོགས་དུ་མ་ཡོད་
པའི་ཕྱིར། གཞུང་དོན་ནི། ཆོ་ག་ལས་འདས་ན་ཞེས་སོགས་ཀྱི་རྒྱུར་གྱུར་པའི་
ཆོ་ག་ལས་འདས་པ་སྟེ་མ་ཚང་ན་འབྲས་བུར་གྱུར་པའི་ལས་རྣམ་པར་དག་པ་
དང་དེ་དག་གི་འབྲས་བུས་བསྙེན་རྫོགས་སོགས་མི་འཆགས་ཏེ། དེ་ལྟར་རྒྱུ་མ་
ཚང་བའི་ཕྱིར། ལས་ཆོག་བཞག་ཏུ་ཡོད་དེ། ལས་རང་རང་ལ་དགོས་པའི་
དགེ་འདུན་གྲངས་ཚང་བ་ལས་རང་རང་གི་ཆོ་གའི་ཚིག་བརྗོད་པ་སོགས་ཀྱི་་་
སྒོ་ནས་ཤེས་པར་བྱ་བ་ཡིན་པའི་ཕྱིར། །
ཅ༤ གསོ་བ་ཕྱིར་བཅོས་པའི་གཞི་བཤད་པ།
༈ གཞི་མ་ཞི་བར་ཤེས་ནས་གླེང་བ་པོས་སོ་སོར་ཤེས་པར་བྱས་ཤིང༌། ཞེས་
སོགས་ཀྱི་གཞུང་འདི་རྣམས་ཀྱིས་ཕྱིར་བཅོས་ཀྱིས་གཞི་འཆད་ཚུལ་ལ། ལྟུང་
བ་ཕྱིར་བཅོས་པ་དང་། རྩོད་པ་ཕྱིར་བཅོས་པ་གཉིས། དང་པོ་ལ། རང་སྟོབས་
ཀྱིས་ཕྱིར་བཅོས་པ་དང་། གཞན་སྟབས་ཀྱིས་ཕྱིར་བཅོས་པ་གཉིས། དང་པོ་ལ།
ཕྱིར་བཅོས་ཀྱི་གཞི། དུས་དང་དུས་མ་ཡིན་པ་བསྡུས་པ་འབྱུང་བའི་གཞི། ས་
གཞན་ན་གནས་པ་སྤོ་བའི་གཞི་དང་གསུམ་ལས། དང་པོ་སྟོན་པ་ལ། གཞི་མ་
ཞི་བར་ཤེས་ནས། ཞེས་པ་ནས། བྱུང་བ་ནི་རིགས་སོ། །ཞེས་པའི་བར་གསུངས།
གཉིས་པ་སྟོན་པ་ལ། (༤༠ ན）འདི་ལ་དགེ་འདུན་ལྷག་མ་མི་ཤེས་པ་ཉིད་དང་
བཅས་པའི་སེམས་ཉེ་བར་མ་བཞག་པས་བརྗེད་པ་དང༌། ཞེས་པ་ནས། དགེ་
སློང་ཕམ་པར་གྱུར་པས་ལྟུང་བ་ཕྱིར་མ་བཅོས་པ་ལ་ནི་ཉེས་པ་མེད་དོ། །ཞེས་
པའི་བར་གྱི་གཞུང་འདི་གསུངས། གསུམ་པ་སྟོན་པ་ལ། སྤོ་བ་དང་མགུ་
བར་བྱ་བ་སྤྱོད་པ་དག་གིས། ཞེས་པ་ནས། དེ་དང་མུ་སྟེགས་ཅན་གནས་
པ་ལ་གནས་པ་དང་དེར་ལྷན་ཅིག་པ་ལ་ནི་ཉེས་པ་མེད་དོ། །ཞེས་པའི་བར་
གསུངས། གཉིས་པ་གཞན་སྟོབས་ཀྱིས་ཕྱིར་བཅོས་པའི་གཞི་སྟོན་པ་ལ། མ་
，1 19 •



པཎ་ཆེན་བདེ་ལེགས་ཉི་མས་མཛད།
གྲགས་པ་ནི་གཞི་ཉིད་མ་ཡིན་ནོ། །ཞེས་པ་ནས། དེ་གཉིས་ཀྱི་ཡང་མ་ཡིན་ནོ། །
ཞེས་པའི་བར་གསུངས། གཉིས་པ་རྩོད་པ་ཕྱིར་བཅོས་པ་ལ། ལས་དང་འབྲེལ་
བའི་རྩོད་པ་ཞི་བར་བྱ་བ། འཁོར་ལོའི་རྩོད་པ་ངོས་བཟུང་བ། དེ་ལས་གཞན་
པའི་རྩོད་པ་ཞི་བར་བྱ་བའོ། །དང་པོ་སྟོན་པ་ལ། དགེ་འདུན་ཐ་དད་ང་་ཉིད་
དུ་ནུས་པ་ལ་མི་འདོད་པར་གླེང་བ་དང་། ཞེས་པ་ནས། དེ་ལ་གང་ཟག་་ལས་
ཆ་ཉིད་ཡིན་གྱི་དགེ་འདུན་ལ་མ་ཡིན་ནོ། །ཞེས་པའི་བར་གསུངས། གཉིས་པ་
སྟོན་པ་ལ། དགེ་འདུན་གྱི་དབྱེན་ནི་ཆོས་ལས་ཐ་དད་པའི་དངོས་པོར་ཞེས་པ་
ནས། དབྱེན་ལ་ཆོས་སུ་ཤེས་པས་ཀྱང་ངོ༌། །ཞེས་པའི་བར་གསུངས། གསུམ་
པ་སྟོན་པ་ལ། འཁྲུག་ལོངས་ཀྱི་རྒྱུ་བཞིའོ། །ཞེས་པ་ནས་དོན་སྦྱིན་པར་བྱེད་
པའམ་མངོན་པར་བརྩོན་པའོ། །ཞེས་པའི་བར་གསུངས། གཞུང་འདི་རྣམས་
ཀྱི་སྐབས་སུ་ལྟུང་བ་ཕྱིར་བཅོས་དང་། རྩོད་པ་ཕྱིར་བཅོས་ཀྱི་རྣམ་གཞག་
གཉིས་ལས། དང་པོ་ལ་ཕྱིར་བཅོས་པའི་ཐབས་ནན་ཏུར་དང༌། ཕྱིར་བཅོས་པ་
དངོས་གཉིས། དང་པོ་ལ། དབྱེ་བ། བསྡུ་བ། ངོ་བོ། སྒྲ་དོན། ནན་ཏུར་ཇི་ལྟར་
བྱ་ཚུལ། དགོས་པ་བཤད་པའོ། །དང་པོ་ནི། ནན་ཏུར་ལ་དབྱེ་ན་བཅོ་ལྔ་ཡོད་
དེ། བསྡིགས་པ་ནན་ཏུར་བྱེད་པ་ནི། འཐབ་ཀྲོལ་བྱེད་པ་ལ་ལས་ཀྱི་བསྡིགས་
པ་སྟེ་དེ་ཡང་མི་འདོད་བཞིན་དུ་གསོལ་བཞིའི་ལས་བྱས་ཏེ། ཁྱད་པར་ཅན་གྱི་
སྤྱོད་པ་ལྔ་སྤོང་དགོས་པ་ཆད་ལས་སུ་བཀལ་ཞིང་དེས་ཀྱང་མ་དུལ་ན། གནས་
ནས་འབྱིན་པའི་བསྡིགས་པའོ། །སྨད་པ་ནན་ཏུར་ནི། དགེ་འདུན་ལྷག་མའི་
ལྟུང་བ་ཕྱིར་མ་བཅོས་པར་རྒྱུན་དུ་བྱེད་པ་ལ་གཉེན་པོ་ཆུང་ངུའི་སྒོ་ནས་སྨད་
པའོ། །བསྐྲད་པ་ནན་ཏུར་ནི། ཁྱིམ་པ་སུན་འབྱིན་པ་སྟེ་སུན་བྱུང་བའི་གནས་
དེ་ནས་ཕྱིར་སྐྱོད་པའོ། ། ཕྱིར་འགྱེད་པ་( ༤༠ བ) ནན་ཏུར་ནི། ཁྱིམ་པ་ལ་བརྙས་
ཐབས་བྱེད་པ་ལ་མཛའ་བཙུགས་ཀྱིས་སམ་དངོས་པོ་རྐྱང་པའི་སྒོ་ནས་ཕྱིར་་་
འགྱེད་པའོ། །གནས་དབྱུང་བདུན་ནི་མ་མཐོང་བ་གནས་ནས་དབྱུང་བ་དང་།
•༤༠
• 420.



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྨད།
ཕྱིར་མི་འཆོས་པ་དང༌། སྡིག་ལྟ་མི་གཏོང་བ་དང་། འཐབ་ཀྲོལ་ལ་འབད་པ་
ལས་མ་ལོག་པ་དང་། རྣམ་པར་གཏན་ལ་འབེབས་པ་ལས་ཉེ་བར་མ་ཞི་བ་
དང་། འཐབ་ཀྲོལ་གྱི་རྒྱུ་ཉེ་བར་བསྒྲུབ་པ་དང་། དགེ་སློང་མ་རྣམས་དང་བདེ་
ཞིང་གནས་པ་གནས་ནས་དབྱུང་བའོ། །གསོ་སྦྱོང་བཞག་པའི་ནན་ཏུར་ནི།
གདམ་ངག་བཞག་པས་མ་དུལ་ན་དེ་དགེ་འདུན་དང་ལྷན་ཅིག་ཏུ་གསོ་སྦྱོང་་་
བྱེད་དུ་མི་འཇུག་པའོ། །དགག་དབྱེ་བཞག་པའི་ནན་ཏུར་ནི། གསོ་སྦྱོང་བཞག་
པའི་ནན་ཏུར་གྱིས་མ་དུལ་ན་དེ་དགེ་འདུན་དང་ལྷན་ཅིག་དགག་དབྱེ་བྱེད་་་་
དུ་མི་འཇུག་པའོ། །བསྙིལ་བ་ནི། དགེ་ཚུལ་ཕ་མ་བསྙིལ་བ་ལུང་ལས་དངོས་སུ་
གསུངས་པའོ། །ཁྱིམ་པ་ལ་ལྷུང་བཟེད་ཁ་སྦུབ་པ་ནི། ཁྱིམ་པས་རབ་ཏུ་བྱུང་བ་
ལ་གཤེ་སྐུར་འདེབས་ན་གསོལ་བ་འབའ་ཞིག་པའི་ལས་བྱ་བ་སྟེ། དེ་ལ་རབ་
བྱུང་རྣམས་ཀྱིས་ཆོས་དང་ཟང་ཟིང་གི་ལས་བྱེད་པ་སྤོང་བའོ། །གཉིས་པ་ནི།
བཅོ་ལྔ་པོ་དེ་ཡུལ་གྱི་སྒོ་ནས་གཉིས་སུ་འདུ་སྟེ། རབ་བྱུང་ལ་བྱ་བ་དང་། ཁྱིམ་
པ་ལ་བྱ་བ་གཉིས་སུ་འདུ་བའི་ཕྱིར། དང་པོ་བཅུ་བཞི་དང་པོ་དང་། བཅོ་ལྔ་
པ་ཁྱིམ་པ་ལ་བྱ་བ་ཡིན་པའི་ཕྱིར། ཆོ་གའི་སྒོ་ནས་གཉིས་སུ་འདུ་སྟེ། གསོལ་
བཞིའི་ལས་ཀྱིས་བསྒྲུབ་པ་དང་། གསོལ་བ་འབའ་ཞིག་པའི་ལས་ཀྱིས་བསྒྲུབ་
པ་གཉིས་སུ་འདུ་བའི་ཕྱིར་ཏེ། དང་པོ་བཅུ་བཞི་དང་པོ་དང་བཅོ་ལྔ་པ་
གཉིས་པ་ཡིན་པའི་ཕྱིར། ངོ་བོའི་སྒོ་ནས་གསུམ་དུ་འདུ་སྟེ། བསྐྲད་པ་ནན་
ཏུར་དང་། སྤོང་བ་ནན་ཏུར་དང༌། རྣམ་པར་བཞག་པའི་ནན་ཏུར་གསུམ་དུ་
འདུ་བའི་ཕྱིར་ཏེ། དང་པོ་བཞི་དང་པོ་དང་གསོ་སྦྱོང་དང་དགག་དབྱེ་བཞག་
པ་གཉིས་གསུམ་པ་དང་ལྷག་མ་རྣམས་གཉིས་པ་ཡིན་པའི་ཕྱིར། གསུམ་པ་ནི།
མི་འདོད་བཞིན་དུ་དགེ་འདུན་གྱི་ལས་ཀྱི་ཆད་པས་གཅོད་པའི་གསོལ་བཞིའི་
ལས་ཀྱི་རྣམ་གཞག་དང༌། གསོལ་བ་འབའ་ཞིག་པའི་ལས་ཀྱི་རྣམ་གཞག་
གིས་མཇུག་བཟོད་པ་གསོལ་དགོས་པའི་རིགས་སུ་གནས་པ་ནན་ཏུར་གྱི་ངོ་་་་
•421 •



པཎ་ཆེན་བདེ་ལེགས་ཉི་མས་མཛད།
བོ་ཡིན་ཏེ། བྲམ་ཟེའི་བུ་མོས་ཞུས་པའི་མདོ་ལས། བསྐྲད་པ་ཞེས་བགྱི་བའི་
དོན་ཅི་ལགས། ཉེ་བ་འཁོར་ལས་དེའི་མིང་ཡིན་ཏེ། འོན་ཀྱང་་བསྐྲད་དང་ ར་བྱ་
བ་ནི། དགེ་སློང་ཁྱིམ་སུན་འབྱིན་པ་གང་ཡིན་པ་དེ་ལ་བྱ་སྟེ། དེ་འདིར་གནས་
པར་མི་བྱའོ། །ཞེས་( ༤༡ ན）གསུངས་པའི་ཕྱིར། བཞི་པ་ནན་ཏུར་ཞེས་བརྗོད་
པའི་རྒྱུ་མཚན་ཡོད་དེ། མི་འདོད་བཞིན་དུ་གཞན་གྱི་འོག་ཏུ་བཞག་སྟེ། འདྲུད་
པར་བྱེད་པའི་རྒྱུ་མཚན་གྱིས་དེ་ལྟར་བརྗོད་པའི་ཕྱིར་ཏེ། འོག་ཏུ་བཞག་ཅིང་
འདྲུད་པ་ཉིད་དུ་རྣམ་པར་བཞག་པ་ཞེས་བྱ་བའི་ཐ་ཚིག་གོ །ཞེས་དང༌།
བཞག་པའི་ནན་ཏུར་ནི་ཆད་པའི་ལས་ཏེ་ཡོངས་སུ་དག་པའི་ས་ནས་ཉམས་་་
པར་བྱ་བ་སྟེ་ས་འོག་མར་འཇོག་པའི་ཕྱིར་རོ། །ཞེས་གསུངས་པའི་ཕྱིར། ལྔ་པ་
ཇི་ལྟར་བྱ་བའི་ཚུལ་ཡོད་དེ། ཡུལ་རབ་བྱུང་ཆོས་བཅུ་དང་ལྡན་པ། བྱེད་པ་
པོ་དགེ་འདུན་མཚན་ཉིད་གསུམ་ལྡན། དུས་དབྱར་ནང་དང་བྱ་བ་གཞན་གྱི་
སེམས་གཡེངས་པའི་དུས་སུ་མ་ཡིན་པར་ཆོ་ག་གསོལ་བཞིའི་ལས་ཀྱིས་བྱ་བ་་་
ཡིན་པའི་ཕྱིར། ནན་ཏུར་བྱ་བའི་བསླབ་བྱ་ཡོད་དེ། བསྡིགས་སྨད་བསྐྲད ཕྱིར་
འགྱེད་བཞི་བྱས་པས་ནི་ཁྱད་པར་ཅན་གྱི་སྤྱོད་པ་ལྔ་སྤོང་བ་དང་། ཁྱད པར་
བསྐྲད་པ་ནན་ཏུར་བྱས་པས། གང་ནས་བསྐྲད་པའི་གནས་དེར་མི་གནས་
པར་བྱ་བ་ལ་བསླབ་པ་དང་། གནས་དབྱུང་བདུན་དང་བསྙིལ་བ་ནན་ཏུར་
བྱས་པས་ཁྱད་པར་ཅན་གྱི་སྤྱོད་པ་ལྔ་སྤོང་བ་དང༌། ཆོས་འདི་པའི་རབ་བྱུང་
རང་བཞིན་དུ་གནས་པ་རྣམས་དང་ཆོས་དང་ཟང་ཟིང་གི་ལོངས་སྤྱོད་ལྷན་
ཅིག་ཏུ་མི་བྱ་བ་ལ་བསླབ་པ་དང༌། གསོ་སྦྱོང་དགག་དབྱེ་བཞག་པས་ནི་དགེ་
སློང་རང་བཞིན་དུ་གནས་པ་དང་། གསོ་སྦྱོང་དགག་དབྱེ་ལྷན་ཅིག་ཏུ་བྱེད་པ་
སྤོང་བ་དང་། ལྷུང་བཟེད་ཁ་སྦུབ་པས་ནི་གང་ལ་སྦུབ་པའི་ཁྱིམ་པ་དང་ཆོས་
དང་ཟང་ཟིང་གི་ལོངས་སྤྱོད་ལྷན་ཅིག་ཏུ་མི་བྱ་བ་ལ་བསླབ་པ་རྣམས་ཡིན་་་་་
པའི་ཕྱིར། ནན་ཏུར་ལས་གྲོལ་བའི་རྒྱུ་ཡང་ཡོད་དེ། དགྲ་བཅོམ་ཐོབ་པ་དང་
，422 .



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྨད།
བཟོད་པ་གསོལ་ཟིན་པ་ན་ནན་ཏུར་ཐམས་ཅད་ལས་གྲོལ་ལ། གསོ་དགག་
བཞག་པ་དགེ་སློང་དང་ལྷན་ཅིག་གསོ་དགག་བྱས་པས་དེ་ལས་གྲོལ་ལ། ནན་
ཏུར་ཕྱི་མ་བྱས་པས་སྔ་མ་ལས་གྲོལ་བར་འགྱུར་བའི་ཕྱིར། དྲུག་པ་ནན་ཏུར་
བྱས་པ་ལ་དགོས་པ་ཡོད་དེ། ཉེས་པ་ལ་མ་ཞུགས་པ་མི་འཇུག་པ་དང༌། ཞུགས་
པ་འཕྲོ་གཅོད་པར་བྱེད་པའི་ཆེད་ཡིན་པའི་ཕྱིར། གཉིས་པ་ཕྱིར་བཅོས་
དངོས་བཤད་པ་ལ། མཐོལ་བ་དང་། བཤགས་པ་གཉིས་ལས། དང་པོ་ནི། རབ་
ཏུ་བྱུང་བ་རྣམས་ཀྱིས་ལྟུང་བ་བཤགས་པའི་སྔ་རོལ་དུ་ལྟུང་བ་མཐོལ་བའི་་་་
ཚུལ་ཡོད་དེ། ཡུལ་དགེ་སློང་ཆོས་དྲུག་ལྡན་ནམ་མ་རྙེད་ན་དགེ་ཚུལ་སོགས་ཇི་
ལྟར་རིགས་པའི་མདུན་དུ་( ༤༡ བ）དང༌། ཁྱད་པར་བསྒོ་གྱུར་གྱི་ལྟུང་བ་རྣམས་
ལ་རང་ལ་བསྒོ་བ་མཛད་པའི་དགེ་སློང་ཐམས་ཅད་དང་། སོ་སོར་བཤགས་པ་
ནི་གནས་དེར་དགེ་སློང་ཇི་སྙེད་ཀྱི་མདུན་དུ་སྔགས་ཚིག་ལན་གསུམ་བརྗོད་་་་
པའི་བདག་ལ་ལྟུང་བ་འདི་ལྟ་བུ་ཞིག་བྱུང་ངོ་ཞེས་ཐ་མལ་པའི་ཚིག་གིས་་་་་་
མཐོལ་བར་བྱ་བ་ཡིན་པའི་ཕྱིར། གཉིས་པ་ལ་བསྙེན་པར་མ་རྫོགས་པའི་རབ་
བྱུང་གིས་ལྟུང་བ་བཤགས་པ་དང་། བསྙེན་རྫོགས་ཀྱི་ལྟུང་བ་བཤགས་ཚུལ་
གཉིས་ལས། དང་པོ་ཡོད་དེ། བསྙེན་པར་མ་རྫོགས་པའི་རབ་བྱུང་ཁྱད་
པར་གསུམ་ལྡན་གྱིས་སྤྱིར་བཏང་ལ་བཤགས་ཡུལ་ཆོས་བདུན་ལྡན་རང་གི་་་་
བཤགས་བྱའི་ལྟུང་བ་དེའི་མིང་རིགས་ཀྱིས་མ་གོས་པའི་མདུན་དུ་ཕམ་འདྲ་་་
དང་བསྡམ་བྱའི་ཉེས་བྱས་ལས་གཞན་པའི་ལྟུང་བ་བཤགས་འོས་པ་དེ་སྔགས་
ཚིག་ལན་གསུམ་བརྗོད་པའི་སྒོ་ནས་བཤགས་པར་བྱ་བ་ཡིན་པའི་ཕྱིར། ཕམ་
འདྲ་དང་བསྡམ་བྱའི་ཉེས་བྱས་གཉིས་བཤགས་པར་བྱ་བ་མ་ཡིན་ཏེ། བསྡམ་
བྱའི་ཉེས་བྱས་བཤགས་མི་དགོས་ཤིང་། ཕམ་འདྲའི་ཉེས་བྱས་དེ་དེ་ཙམ་གྱིས་
འདག་པར་མི་ནུས་པའི་ཕྱིར། གཉིས་པ་ལ་ལྟུང་བ་བཅབས་ཉེས་མཐོལ་བ་
དང༌། ལྟུང་བ་དངོས་གཞི་བཤགས་པའི་ཚུལ་གཉིས། དང་པོ་ནི། བསྙེན་
• 423.



པཎ་ཆེན་བདེ་ལེགས་ཉི་མས་མཛད།
པར་རྫོགས་པའི་གང་ཟག་གིས་ལྟུང་བ་བཅབས་པའི་ཉེས་པ་ཇི་ལྟར་མ་ཐོལ་་་
བའི་ཚུལ་ཡོད་དེ། བསྙེན་རྫོགས་ཀྱི་སྡོམ་པ་གསོ་རུང་ཡན་ཆད་དང་ལྡན་པ་
དེས་བསྡམ་བྱའི་ཉེས་པ་དང་ཕམ་པ་བཅབས་པའི་ཉེས་པ་ལས་གཞན་པའི་་
ལྟུང་བ་རང་གི་རྒྱུད་དང་འབྲེལ་པ། སྔར་མཐོལ་བ་དང་མ་འབྲེལ་པ་དེ།
དགེ་སློང་ཆོས་བདུན་ལྡན་གྱི་མདུན་དུ་སྔགས་ཚིག་ལན་གསུམ་བརྗོད་པའི་སྒོ་
ནས་མཐོལ་བར་བྱ་བ་ཡིན་པའི་ཕྱིར། ལྟུང་བ་བཅབས་ཉེས་བཤགས་པའི་
ཚུལ་ཡང་ཡོད་དེ། བཅས་ལྡན་དགེ་སློང་ཆོས་བཞི་དང་ལྡན་པ་ཅིག་གིས།
ཡུལ་དགེ་སློང་ཆོས་བདུན་ལྡན་གྱི་མདུན་དུ་བསྡམ་བྱའི་ཉེས་བྱས་དང་ཕམ་་་་
ལྷག་བཅབས་པའི་ཉེས་བྱས་ལས་གཞན་པའི་བཅབས་ཉེས་རང་གི་རྒྱུད་དང་་
འབྲེལ་ཡོད་པ་ངོ་བོ་ཤེས་ཤིང་དྲན་པར་ནུས་པ་དེ་སྔགས་ཚིག་ལན་གསུམ་་་་་
བརྗོད་པའི་སྒོ་ནས་བཤགས་པར་བྱ་བ་ཡིན་པའི་ཕྱིར། །
༈ གཉིས་པ་དངོས་གཞི་( ༤༢ ན) བཤགས་ཚུལ་ལ། ལྷག་མ་ཕྱིར་བཅོས་ཚུལ་
དང་། ཕམ་པ་ཕྱིར་བཅོས་ཚུལ་གཉིས་ལས། དང་པོ་ལ། དགེ་སློང་ཁྱད་པར་
ཅན་གྱི་ཕྱིར་བཅོས་ཚུལ་དང༌། དེ་ཁྱད་པར་ཅན་མ་ཡིན་པས་ཕྱིར་བཅོས་
གཉིས་ལས། དང་པོ་ཡོད་དེ། དགེ་སློང་སྡེ་སྣོད་གསུམ་ལ་མཁས་ཚིང་ངོ་
ཚ་ཁྲེལ་ཡོད་དང་ལྡན་པས་དགེ་འདུན་ལྷག་མ་བྱུང་བ་དེ་ཉིད་སྤོ་མགུ་དབྱུང་་
གསུམ་ལ་མི་ལྟོས་པར་དགེ་སློང་གཅིག་གི་མདུན་དུ་མིང་རིགས་ཀྱི་སྒོ་ནས་་་་་
བཤགས་པས་དག་པར་འགྱུར་བའི་ཕྱིར་ཏེ། ངོ་ཚ་དང་ལྡན་པ་དང་མདོ་
སྡེ་འཛིན་པ་དང་འདུལ་བ་འཛིན་པ་དང་མ་མོ་འཛིན་པ་དང་ཤེས་པས་ནི་་་་
གཅིག་གི་མདུན་དུ་བཤགས་པས་དགེ་འདུན་ལྷག་མ་ལས་ལྡང་ངོ༌། །ཞེས་
གསུངས་པའི་ཕྱིར། གཉིས་པ་ནི། སྤོ་བའི་སྒོ་ནས་བཅབས་པའི་ཉེས་པ་ཕྱིར་
བཅོས་བྱ་བ་དང་། ལྷག་མ་དངོས་གཞི་ཕྱིར་བཅོས་ཚུལ་གཉིས་ལས། དང་པོ་
ལ། སྤོ་བ་ནོད་པ་དང༌། སྤོ་བ་སྤྱོད་པ་གཉིས་ལས། དང་པོ་ནི། དགེ་སློང་
，424 •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྨད།
ཁྱད་པར་ཅན་མ་ཡིན་པས་ལྷག་མ་བཅབས་པའི་ཉེས་པ་དག་པའི་ཆེད་དུ་སྤོ་
བ་ནོད་པའི་ཚུལ་ཡོད་དེ། དགེ་འདུན་མཚན་ཉིད་གསུམ་ལྡན་གྱི་མདུན་དུ་
ལྷམ་ཕུད་དེ་ཕྱག་འཚལ་ཙོག་ཙོག་པོར་འདུག་སྟེ་གསོལ་བ་ལན་གསུམ་བཏབ་
པའི་སྒོ་ནས་ཆོ་ག་གསོལ་བཞིའི་ལས་ཀྱིས་ཕམ་པ་བཅབས་པའི་ཞག་གྲངས་་་
ཇི་སྙེད་པ་དེ་སྙེད་ཀྱི་བར་དུ་ནོད་པར་བྱ་བ་ཡིན་པའི་ཕྱིར། སྤོ་བ་ནོད་པ་ཞེས་
བརྗོད་པའི་རྒྱུ་མཚན་ཡོད་དེ། རང་བཞིན་གྱི་ས་ནས་དམན་པའི་སར་སྤོ་བ་
བླངས་པས་དེ་ལྟར་བརྗོད་པའི་ཕྱིར། གཉིས་པ་སྤོ་བ་སྤྱོད་པའི་ཚུལ་ནི། སྤོ་བ་
ནོད་པའི་དགེ་སློང་དེས་ལྷག་མ་བཅབས་པའི་ཉེས་པ་འདག་པའི་ཕྱིར་དུ་སྤོ་་་
བ་སྤྱོད་པའི་ཚུལ་ཡོད་དེ། དགེ་འདུན་མཚན་ཉིད་གསུམ་ལྡན་ལ་སྤོ་བ་ནོད་
པའི་གནས་དེ་ཉིད་དུ་སྤོ་བ་ནོད་པའི་ཞག་གྲངས་དང་མཉམ་པར་ཁྱད་པར་་་
ཅན་གྱི་སྤྱོད་པ་ལྔ་སྤངས། དམན་སྤྱོད་ལྔ་བསྟེན་པའི་སྒོ་ནས་སྤྱོད་པར་བྱ་བ་
ཡིན་པའི་ཕྱིར། ཁྱད་པར་ཅན་གྱི་སྤྱོད་པ་ལྔ་སྤོང་བ་ཡོད་དེ། གུས་པའི་ལས་
བདག་གིར་བྱེད་པ་སྤོང་བ་དང་། མཉམ་པའམ་ལྷག་པའི་བསམ་པ་སྤོང་བ།
དགེ་སློང་བླ་མའི་གནས་ལྟ་བུ་སྤོང་བ་ཆད་ལས་སུ་གཏོགས་པའི་བྱ་བ་སྤོང་བ།
སྟོན་པའི་ཁྱད་པར་དང་ཉེས་པ་སྤོང་བ་རྣམས་སུ་ཡོད་པའི་ཕྱིར། དམན་སྤྱོད་
ལྔ་ཡང་ཡོད་དེ། ནང་པར་སྔ་བར་སྒོ་དབྱེ་བ་དང་། མར་མེ་སྦར་བ་སོགས་བྱ་
བ་དང༌། ཆོས་སྟོན་པའི་དུས་སུ་གཎྜི་བརྡུང་བ་དང༌། ཁྲི་སྟན་བཤམས་པ་
སོགས་བྱ་བ་དང༌། གདུགས་ཚོད་ལ་འདུ་བའི་དུས་སུ་ལག་ཆུ་དང་ཟས་བྲིམ་
པ་སོགས་བྱ་བ་དང༌། དུས་ཐམས་ཅད་དུ་དུས་ཚོད་ ༤༢ བ) ལས་འདས་པ་
དང་འབྱུང་འགྱུར་བརྗོད་པ་སོགས་བྱ་བ་དང་། དགོང་ཀའི་དུས་སུ་དགེ་
འདུན་གྱི་རྐང་པ་བཀྲུ་བ་དང༌། སྐུ་མཉེ་དྲིལ་ཕྱིས་བྱ་བ་རྣམས་སུ་ཡོད་པའི་
ཕྱིར། སྤོ་བ་སྤྱོད་པ་ཞེས་བརྗོད་པའི་རྒྱུ་མཚན་ཡོད་དེ། རང་བཞིན་གྱི་ས་ནས་
ས་གཞན་དུ་སྤོས་ཏེ། དམན་སྤྱོད་ལྔ་ལ་སོགས་པ་སྤྱོད་པས་ན་དེ་ལྟར་བརྗོད་
， 13
，



པཎ་ཆེན་བདེ་ལེགས་ཉི་མས་མཛད།
པའི་ཕྱིར། གཉིས་པ་ལ། ལྷག་མ་དངོས་གཞི་ཕྱིར་བཅོས་ཚུལ་ལ། མགུ་བས་
ཕྱིར་བཅོས་ཚུལ་དང༌། དབྱུང་བས་ཕྱིར་བཅོས་ཚུལ་ལོ། །དང་པོ་ལ། ནོད་
པ་དང་། སྤྱོད་པ་གཉིས་ལས། དང་པོ་ནི། སྤོ་བ་སྤྱོད་པ་སྔོན་དུ་སོང་བའི་
དགེ་སློང་དེས་དབྱུང་བ་ཆགས་པའི་ཆེད་དུ་མགུ་བ་ནོད་པའི་ཚུལ་ཡོད་དེ།
དགེ་འདུན་མཚན་ཉིད་གསུམ་ལྡན་གྱི་མདུན་དུ་དགེ་སློང་ཕས་ཞག་དྲུག་མས་
ཟླ་བ་ཕྱེད་ཀྱི་བར་དུ་གསོལ་བཞིའི་ལས་ཀྱིས་ནོད་པར་བྱ་བ་ཡིན་ང་འི་ ཕྱིར།
གཉིས་པ་མགུ་བ་སྤྱོད་པའི་ཚུལ་ལ། མགུ་བ་ནོད་པ་སྔོན་དུ་སོང་བའི་དགེ་
སློང་དེས་དབྱུང་བ་ཆགས་པའི་ཆེད་དུ་མགུ་བ་སྤྱོད་པའི་ཚུལ་ཡོད་དེ། དགེ་
འདུན་མཚན་ཉིད་གསུམ་ལྡན་ལ་མགུ་བ་ནོད་པའི་གནས་དེ་ཉིད་དུ་ཞ་་་་་་་
དྲུག་སོགས་ཀྱི་བར་དུ་དགེ་འདུན་ཐུགས་མགུ་བའི་ལས་ལུས་ངག་གིས་སྒྲུབ་་་
པའི་སྒོ་ནས་སྤྱོད་པར་བྱ་བ་ཡིན་པའི་ཕྱིར། མགུ་བ་སྤྱོད་པ་ཞེས་བརྗོད་པའི་
རྒྱུ་མཚན་ཡོད་དེ། དབྱུང་བ་ཆགས་པའི་ཆེད་དུ་དགེ་འདུན་ཐུགས་མགུ་བའི་
སྤྱོད་པ་ལ་བསླབ་དགོས་པའི་རྒྱུ་མཚན་གྱིས་དེ་ལྟར་བརྗོད་པའི་ཕྱིར། །
༈ གཉིས་པ་དབྱུང་བའི་སྒོ་ནས་ཕྱིར་བཅོས་ཚུལ་ལ། ཡུལ་གང་དུ་རྟེན་གྱི་
གང་ཟག་གང་གིས། ལྟུང་བ་གང་འདག་པའི་དོན་དུ། ཆོ་ག་ཇི་ལྟ་བུས་ནོད་པ།
སྒྲ་བཤད་པའོ། །དང་པོ་ཡོད་དེ། ཕ་མའི་བྱེ་བྲག་གིས་དགེ་སློང་ཉི་ཤུ་དང་བཞི་
བཅུའི་གྲངས་ཚང་བའི་དགེ་འདུན་མཚན་ཉིད་གསུམ་ལྡན་ལས་ནོད་པར་བྱ་་
བ་ཡིན་པའི་ཕྱིར། གཉིས་པ་ཡོད་དེ། མགུ་བ་སྤྱོད་པའི་དགེ་སློང་དེས་ནོད་
པར་བྱ་བ་ཡིན་པའི་ཕྱིར། གསུམ་པ་ཡོད་དེ། ལྷག་མའི་ལྟུང་བ་དངོས་གཞི་
ཡིན་པ། རང་གི་རྒྱུད་དང་འབྲེལ་བར་ཡོད་པའི་ངོ་བོ་ཤེས་ཤིང་དྲན་པར ནུས་
པ་བཅབས་པ་དང་མི་ལྡན་པའི་ལྟུང་བ་དེ་དག་པར་བྱ་བའི་ཕྱིར་དུ་ནོད་པར་
བྱ་བ་ཡིན་པའི་ཕྱིར། བཞི་པ་ལ། སྦྱོར་དངོས་མཇུག་གསུམ་ལས། དང་པོ་ཡོད་
དེ། དགེ་འདུན་ལ་ཕྱག་འཚལ། རྒན་པའི་མཐའ་ལོགས་སུ་( ༤༣ ན） སྤྱོད་ལམ་
，426 .



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྨད།
བསྒྲེངས་ནས་འདུག་པ་སོགས་སུ་ཡོད་པའི་ཕྱིར། གཉིས་པ་གསོལ་བཞིའི་ལས་
ཀྱི་བྱ་བའི་ཁྱད་པར་ནི་གསོལ་བ་དང་རྗོད་པ་དངོས་གཞིའི་བར་བསྡིགས་་་་་
པར་བྱ་ཞིང་མཇུག་གཟེངས་བསྟོད་པར་བྱ་བ་ཡིན་ཏེ། དེ་གཉིས་ལས་ཀྱིས་
སྦྱིན་ནོ། །དབྱུང་བ་ཡང་ངོ༌། །དེར་བསྡིགས་པ་ཡང་ངོ༌། །གསོལ་བ་དང་ལས་
བརྗོད་པ་དང་པོའི་བར་དུའོ། །རྩྭ་བཀྲམ་པ་ལྟ་བུར་འགྱེལ་བ་ལའོ། །གཟེངས་
བསྟོད་པ་ཡང་ངོ༌། །བརྗོད་པ་བྱས་མ་ཐག་ཏུའོ། །ཞེས་གསུངས་པའི་ཕྱིར།
ལྔ་པ་ཡོད་དེ། དམན་པའི་ས་ནས་རང་བཞིན་དུ་གནས་པའི་སར་དབྱུང་བས་
ན་དབྱུང་བ་ཞེས་བརྗོད་པའི་ཕྱིར། གཉིས་པ་ཕམ་པ་ཕྱིར་བཅོས་ལ་ཕམ་པ་
འཆབ་བཅས་བྱུང་ན་གནས་ནས་དབྱུང་བར་བྱ་བ་ཡིན་ཏེ། ཚུལ་ཁྲིམས་
འཆལ་པ་བསྐྱེད་པར་བྱའོ། །ཞེས་གསུངས་པའི་ཕྱིར། ཕམ་པ་འཆབ་མེད་བྱུང་
ན་བསླབ་པ་ནོད་པར་བྱ་བ་ཡིན་ལ། དེའི་ཚུལ་ཡང་། འཆབ་སེམས་སྐད་ཅིག་
ཙམ་ཡང་མ་སྐྱེས་པའི་ཕམ་པ་བྱུང་བའི་དགེ་སློང་གིས་རང་གི་རྒྱུད་ཀྱི་འཆབ་་
སེམས་དང་མི་ལྡན་པའི་ཕམ་པ་དེ་འདག་པའི་ཕྱིར་དུ་བསླབ་པ་ནོད་པའི་་
ཚུལ་ཡོད་དེ། མཚན་ཉིད་གསུམ་ལྡན་གྱི་དགེ་འདུན་ལ་གསོལ་བཞིའི་ལས་
ཀྱིས་ཇི་སྲིད་འཚོའི་བར་དུ་ཁྱད་པར་ཅན་གྱི་སྤྱོད་པ་ལྔ་སྤོང་བ་སོགས་ཀྱི་སྒོ་་་
ནས་ནོད་པར་བྱ་བ་ཡིན་པའི་ཕྱིར། བསླབ་པ་སྤྱོད་པའི་ཚུལ་ཡང་། བསླབ་པ་
ནོད་པའི་དགེ་སློང་དེས་ཕམ་པ་འཆབ་མེད་འདག་པའི་ཕྱིར་དུ་མཚན་ཉིད་་་
ལྔ་ལྡན་གྱི་དགེ་འདུན་ལ་བསླབ་པ་ནོད་པའི་གནས་དེར་ཇི་སྲིད་འཚོའི་བར་་་
དུ་ཁྱད་པར་ཅན་གྱི་སྤྱོད་པ་ལྔ་སྤངས་དམན་སྤྱོད་ལྔ་བསྟེན་པའི་སྒོ་ནས་སྤྱད་་་
པར་བྱ་བ་ཡིན་པའི་ཕྱིར། བསླབ་བྱིན་ལས་གྲོལ་བའི་རྒྱུ་ཡོད་དེ། དགྲ་བཅོམ་
པ་ཐོབ་པ། ཐུན་མོང་མ་ཡིན་པའི་ཕམ་པ་འཆབ་མེད་བྱུང་བའི་བསླབ་ཕྱིན་
དགེ་སློང་མ་མཚན་གྱུར་པ་ན་བསླབ་བྱིན་ལས་གྲོལ་བར་འགྱུར་བའི་ཕྱིར།
འདི་ཡན་ཆད་ལ་སྦྱོར་དངོས་མཇུག་གསུམ་རྣམས་རང་རང་གི་སྐབས་དང་་་་
•.127 •



པཎ་ཆེན་བདེ་ལེགས་ཉི་མས་མཛད།
བསྟུན་ནས་ཅི་རིགས་པར་བྱའོ། །གཉིས་པ་རྩོད་པ་ཕྱིར་བོས་ལ། ལས་དང་
འབྲེལ་བའི་རྩོད་པ་ངོས་བཟུང་བ། འཁོར་ལོའི་རྩོད་པ་ངོས་བཟུང་བ། དེ་ལས་
གཞན་པའི་རྩོད་པ་ཞི་བར་བྱ་བའོ། །དང་པོ་ནི། ལས་ཀྱི་དབྱེ་བ་འདི་ལ། གཞི།
( ༤༣ བ） བསམ་པ། སྦྱོར་བ། མཐར་ཐུག་གི་ཡན་ལག་དང་བཞི་ལས། དང་པོ་ལ།
གང་དུ་བྱ་བའི་གནས། གང་དབྱེ་བའི་དགེ་འདུན། གང་གིས་ལས་ཐ་དད་པར་
བྱེད་པའི་བྱེད་པ་པོ་དང་གསུམ་ལས། དང་པོ་ནི། གླིང་གཞན་གསུམ་ན་ལས་
བྱེད་པ་འབྱུང་གི་སྒྲ་མི་སྙན་དུ་མི་འབྱུང་སྟེ། སྒྲ་མི་སྙན་ན་འཁོར་རྣམ་བཞི་མི་
འབྱུང་བའི་ཕྱིར་ཏེ། མཛོད་ལས། ལས་ཀྱི་དབྱེན་ནི་གླིང་གསུམ་ན། །ཞེས་
གསུངས་པའི་ཕྱིར། མཚམས་ནང་གཅིག་པ་དགོས་ཏེ། མཚམས་མི་གཅིག་ན་
མཚམས་ཀྱིས་བྱེ་ཟིན་པའི་ཕྱིར། གཉིས་པ་ཡོད་དེ། དགེ་སློང་བརྒྱད་ཡན་ཆད་
ཀྱི་གྲངས་ཚང་བ། ལས་ཀྱི་ཁ་སྐོང་དུ་འོས་པ། སོ་སོ་སྐྱེ་བོ་ཡིན་པ་རྣམས་དགོས་
པའི་ཕྱིར། དང་པོ་གྲུབ་སྟེ། མཛོད་ལས། དེ་ནི་བརྒྱད་དག་ཡན་ཆད་ཀྱི། །ཞེས་
གསུངས་པའི་ཕྱིར། གཉིས་པ་གྲུབ་སྟེ། ཁ་སྐོང་དུ་མི་འོས་ན་ཚུཙུལ་ཤིང་བྲིམ་པ་
མི་འཆགས་པའི་ཕྱིར། གསུམ་པ་གྲུབ་སྟེ། འཕགས་པའི་དགེ་འདུན་དབྱེར་མི་
ནུས་པའི་ཕྱིར། གསུམ་པ་ཡོད་དེ། ཆོས་མ་ཡིན་པར་སྨྲ་བ་དག་གིས་དབྱེ་བའི་
ཕྱིར། གཉིས་པ་བསམ་པའི་ཡན་ལག་ཡོད་དེ། འདུ་ཤེས་མ་འཁྲུལ་བ། ཀུན་
སློང་ཆོས་འདུལ་བ་དང་མི་ལྡན་པར་ཤེས་བཞིན་དུ་ཆོས་མ་ཡིན་པ་མངོན་་་་
པར་ཞེན་པས་ལས་ཐ་དད་དུ་བྱེད་པར་འདོད་པ་རྒྱུན་མི་ཆད་པ་དགོས་པའི་་
ཕྱིར། གསུམ་པ་ཡོད་དེ། ལས་ཐ་དད་པར་བྱེད་པ་དེ་དེ་ཡིན་པའི་ཕྱིར། བཞི་
པ་ཡོད་དེ། ལས་ཕལ་ཆེར་བྱས་ཟིན་པ་ན་ལས་བྱེད་པའི་དབྱེན་དུ་འགྱུར་བའི་
ཕྱིར། གཉིས་པ་ལ། གཞི། བསམ་པ། སྦྱོར་བ། མཐར་ཐུག་པའི་ཡན་ལག་དང་
བཞི་ལས། དང་པོ་ལ་ལྔ་ཡོད་དེ། གླིང་འདི་ཉིད་ཡིན་པ། སྟོན་པ་དངོས་སུ་
བཞུགས་པའི་སྤྱན་སྔར་མ་ཡིན་པ། སྟོན་པ་སངས་རྒྱས་ནས་མྱ་ངན་ལས་མ་
，29 ，



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྨད།
འདས་པའི་བར་མཆོག་ཟུང་གཅིག་ཡོད་པའི་དུས། འབྱེད་པ་པོ་མ་གཏོགས་
དགེ་སློང་བརྒྱད་ཡན་ཆད་ཀྱི་གྲངས་ཚང་བ། རྟེན་གྱི་གང་ཟག་དགེ་སློང་གི་
སྡོམ་པ་རྣམ་དག་དང་ལྡན་པ། སོ་སོ་སྐྱེ་བོ་ཡིན་པ་ཅིག་དགོས་པའི་ཕྱིར།
གཉིས་པ་ལ། འདུ་ཤེས་མ་འཁྲུལ་བ། ཀུན་སློང་བསམ་པ་ཐག་པ་ནས་དགེ་
འདུན་ཆོས་མ་ཡིན་ཕྱོགས་སུ་འབྱེད་འདོད་རྒྱུན་མ་ཆད་པ་དགོས་སོ། །གསུམ་
པ་ནི། ལུང་གཞི་ལས། འོ་མ་ཤ་དང་ལན་ཚྭ་དང་། །གོས་དྲས་དགོན་པར་
གནས་པ་( ༤༤ན) དང་། །ཞེས་གསུངས་པ་ལྟར་གྱི་བསླབ་ཚིགས་ལྔ་དག་གིས་
གསོལ་བའམ། ལུས་ཀྱིས་འགྲིམ་པ་གང་ཡང་རུང་བས་དགེ་འདུན་འབྱེད་པར་
ཞུགས་པའོ། །བཞི་པ་ནི། དགེ་འདུན་དབྱེ་བར་གྱུར་པ་ནའོ། །དབྱེན་འདི་
གྲུབ་ནས་མ་འདུམ་གྱི་བར་དུ་སྟོན་པ་གཅིག་གི་ཞིང་ཁམས་ཀྱིས་བསྡུས་པའི་་་
སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ན་གནས་པའི་ཆོས་བྱེད་
པ་རྣམས་ལམ་ལྔ་པོ་གང་ཡང་རུང་བ་རྒྱུད་ལ་མི་སྐྱེ་བའི་ཉེས་པ་འབྱུང་ཞིང་།
ཡུན་ཚད་ཞག་གཅིག་མ་ལོངས་ཙམ་དུ་གནས་པ་ཡིན་ཏེ། མཛོད་འགྲེལ་ལས།
དགེ་འདུན་དབྱེན་དེ་ནི་གདོན་མི་ཟ་བར་ནམ་ལངས་པ་ཉིད་དུ་སླར་འདུམ་་་
པ་ཉིད་དུ་འགྱུར་རོ། །ཞེས་གསུངས་པའི་ཕྱིར། གསུམ་པ་ལ། རྩོད་པའི་རྒྱུ། ངོ་
བོ། དབྱེ་བ། རྩོད་པ་ཞི་བྱེད། རྩོད་པ་འཁྲུལ་མའི་དོན། ཞི་བྱེད་འཁྲུལ་མའི་
དོན། རྩོད་པ་མཐར་སྐྱེལ་བའི་ཚུལ་དང་བདུན་ལས། དང་པོ་ཡོད་དེ། ནང་གི་
རྒྱུ་བརྟུལ་ཞུགས་གསུམ་དང༌། ཕྱིའི་རྒྱུ་དངོས་པོའི་དེ་བཞིན་ཉིད་ལ་ལོག་པར་
སྒྲུབ་པ་སྤོང་བ། ལྟུང་བ་དང་ལས་ལ་མཐུན་པ་མི་སྦྱིན་པ་རྣམས་སུ་ཡོད་པའི་
ཕྱིར། གཉིས་པ་ནི། གཞན་གྱི་མི་མཐུན་པ་སྨྲ་བའི་ཚིག་གི་ཕྱིར་དུ་སེམས་
གཞོལ་ཞིང་འཁོན་དུ་འཛིན་པའི་ཤེས་པ་དེ་ཉིད་འདིར་བསྟན་རྩོད་པ་ཡིན་་་་་
ཏེ། བམ་ལྔར། རྩོད་པ་ཞེས་བྱ་བ་ནི་འཁྲུག་ལོང་སྟེ་ཞེས་སོགས་གསུངས་པའི་
ཕྱིར། གསུམ་པ་ནི། རྩོད་པ་ལ་དབྱེ་ན། འགྱེད་ཕྱིར་རྩོད་པ། མི་གདམ་ཕྱིར་
，
{༡:}



པཎ་ཆེན་བདེ་ལེགས་ཉི་མས་མཛད།
རྩོད་པ། ལྟུང་ཕྱིར་རྩོད་པ། ལས་ཕྱིར་རྩོད་པ་དང་བཞི་ལས། ཞིབ་པར་ཕྱེ་ན་
བཅུ་གཅིག་ཏུ་འགྱུར་ཏེ། མི་གདམ་ཕྱིར་རྩོད་པ་ལ། རྒྱུ་དང་བཅས་པའི་ཕྱིར་
རྩོད་པ་དང་། རྒྱུ་མེད་པའི་རྩོད་པ་གཉིས་ཡོད་ཅིང་། ཕྱི་མ་ལ་གཞི་མེད་པའི་
རྩོད་པ། གཞི་གཞན་རྗེས་སུ་འབྲེལ་པའི་རྩོད་པ། ཕྱིར་བཅོས་ལ་ཕྱིར་མི་ལྡོག་
པའི་རྩོད་པ། སྨྱོས་པས་བྱས་པའི་རྩོད་པ་དང་བཞི་ཡོད་པའི་ཕྱིར། ལྟུང་ཕྱིར་
རྩོད་པ་ལ། ལྟུང་བ་རང་གི་ངོ་བོ་ཤེས་པའི་རྩོད་པ། མི་ཤེས་པའི་རྩོད་པ་གཉིས་
ལས། དང་པོ་ལ། ཕྱིར་འཕྲོ་བ་མེད་པའི་རྩོད་པ། ཕྱིར་འཕྲོ་ཉི་འཚེ་བ་དང་
བཅས་པའི་རྩོད་པ། དགེ་འདུན་མཐའ་དག་དང་འབྲེལ་བའི་རྩོད་པ་སྟེ་བཅུ་
གཅིག་རྣམས་སུ་ཡོད་པའི་ཕྱིར། བཞི་པ་ལ། རྩོད་པ་ཐམས་ཅད་ལ་ཞི་བྱེད་དུ་
( ༤༤བ）འཇུག་པའི་ཞི་བྱེད་ངོས་བཟུང་བ་རྩོད་པ་གང་ལ་ཞི་བྱེད་གང་འཇུག་
པ། རྩོད་པ་པོའི་ཞི་བྱེད་བཤད་པ་དང་གསུམ་ལས། དང་པོ་ཡོད་དེ། དགེ་སློང་
འཆི་བཞིན་པའམ་བསླབ་པ་ཕུལ་བ་ལྟ་བུ་ཡིན་ཏེ། དེའི་ཚེ་རྩོད་པ་ཐམས་ཅད་
ལས་གྲོལ་བའི་ཕྱིར། གཉིས་པ་ཡོད་དེ། ཞི་བྱེད་ཐམས་ཅད་བྱ་བ་ལས་ཕྱིར་གྱི་
རྩོད་པ་ཞི་བྱེད་དུ་འཇུག་པའི་ཕྱིར་ཏེ། ལས་ལ་མཐུན་པ་སྦྱིན་པ་ནི་དངོས་སུ་
ཞི་བྱེད་དང་། གཞན་རྣམས་བརྒྱུད་ནས་ཞི་བྱེད་ཡིན་པའི་ཕྱིར། གསུམ་པ་ཡོད་
དེ། འགྱེད་ཕྱིར་རྩོད་པ་ཞི་བྱེད། མི་གདམ་ཕྱིར་རྩོད་པ་ཞི་བྱེད་དང་། ལྟུང་
ཕྱིར་རྩོད་པ་ཞི་བྱེད་དང་། བྱ་བ་ལས་ཕྱིར་གྱི་རྩོད་པ་ཞི་བྱེད་རྣམས་སུ་ཡོད་
པའི་ཕྱིར། དང་པོ་གྲུབ་སྟེ། རྒོལ་ཕྱི་རྒོལ་གྱི་མངོན་སུམ་སོགས་ཞི་བྱེད་མངོན་
སུམ་བརྒྱད་རྣམས་སུ་ཡོད་པའི་ཕྱིར། གཉིས་པ་གྲུབ་སྟེ། རྒྱུ་དང་བཅས་པའི་
རྩོད་པ་མངོན་སུམ་གྱིས་ཞི་བར་བྱེད། རྒྱུ་མེད་རྩོད་པ་ནི་དཔག་པ་བྱིན་པས་ཞི་
བར་བྱེད་པའི་ཕྱིར། གསུམ་པ་གྲུབ་སྟེ། ཕྱིར་འཕྲོ་བ་མེད་པའི་ རྩོད་པ་ནི། ལྟུང་
བ་མཁྱེན་པས་ཞི་བར་བྱེད་པ་སོགས་ལྟུང་བ་རང་རང་གི་ངོ་བོ་ཤེས་པས་རྩོད་
པ་ཞི་བྱེད་དང༌། ངོ་བོ་ཉིད་འཚོལ་བ་སྦྱིན་པ་སོགས་ལྟུང་བ་རང་རང་གི་ངོ་བོ་
，43{) •



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྨད།
མི་ཤེས་པའི་རྩོད་པ་ཞི་བར་བྱེད་པ་སོགས་སུ་ཡོད་པའི་ཕྱིར། བཞི་པ་ཡོད་དེ།
ལས་ལ་མཐུན་པ་སྦྱིན་པ་སོགས་ཡོད་པའི་ཕྱིར།
༈ ལྔ་པ་རྩོད་པ་འཁྲུལ་མའི་དོན་ཡོད་དེ། ལྟུང་ཕྱིར་རྩོད་པ་དེ་ལ་ཕྱིར་འཕྲོ་
བ་མེད་པའི་རྩོད་པ་སོགས་གསུམ་གྱི་དབྱེ་བ་དངོས་སུ་གསུངས་པ་དེ་བཞིན་་་
དུ། མི་གདམ་ཕྱིར་རྩོད་པ་ལ་ཡང་དེ་གསུམ་གྱི་དབྱེ་བ་སྦྱར་དུ་རུང་བ་དང༌།
རྒྱུ་མེད་པའི་རྩོད་པ་སོགས་ཀྱི་དབྱེ་བ་དངོས་སུ་གསུངས་པ་བཞིན་དུ། ལྟུང་
ཕྱིར་རྩོད་པ་ལ་ཡང་དེའི་དབྱེ་བ་སྦྱར་དུ་རུང་བ་རྒྱུ་མཚན་མཚུངས་ཞེས་པའི་་
དོན་ཡིན་པའི་ཕྱིར། དྲུག་པ་ཞི་བྱེད་ལ་འཁྲུལ་མའི་དོན་ཡོད་དེ། ཕྱིར་འཕྲོ་བ་
མེད་པའི་རྩོད་པ་ལ། ལྟུང་བ་ཁས་ལེན་ཞི་བྱེད་དུ་དངོས་སུ་གསུངས་པ་བཞིན་
དུ། ཕྱིར་འཕྲོ་བ་ཉི་འཚེ་བ་དང་འབྲེལ་བའི་རྩོད་པ་ལ་ཡང་། ལྟུང་བ་ཁས་ལེན་
པ་ཞི་བྱེད་དུ་འཇུག་པ་སྦྱར་རུང་བ་དང༌། ཕྱིར་འཕྲོ་བ་ཉི་འཚེ་བ་དང་འབྲེལ་
བའི་རྩོད་པ་ལ་མངོན་སུམ་ཞི་བྱེད་དུ་དངོས་སུ་གསུངས་པ་བཞིན་དུ། ཕྱིར་
འཕྲོ་བ་མེད་པའི་རྩོད་པ་ལ་ཡང་མངོན་སུམ་ཞི་བྱེད་དུ་སྦྱར་( ༤༥ ན）དུ་རུང་་་
བར་མཚུངས་ཞེས་པའི་དོན་ཡིན་པའི་ཕྱིར།
ཅ༥ དེ་ཐམས་ཅད་ཀྱི་རྟེན་གནས་མལ་གྱི་གཞི་བཤད་པ།
༈ དེ་རྣམས་ཀྱི་ནང་ནས། སོ་སོར་ཐར་པའི་སྡོམ་པ་མཆོག་ལ་རབ་ཏུ་བྱུང་
བས་ཕྱག་བྱའོ། །ཞེས་སོགས་ཀྱིས་དེ་ཐམས་ཅད་ཀྱི་རྟེན་གནས་མལ་གྱི་གཞི་
འཆད་ཚུལ་དེ་གང་ཞེ་ན། འདི་ལ་གཞིའི་སྐབས་ནས་འབྱུང་བ་དང་། ཕྲན་
ཚེགས་ལ་སོགས་པའི་སྐབས་ནས་འབྱུང་བ་གཉིས་ལས། དང་པོ་ནི། སོ་སོར་
ཐར་པའི་སྡོམ་པས། ཞེས་པ་ནས། མི་དག་འོང་བ་ལ་སྒེའུ་ཆུང་བསྲུང་བའོ། །
ཞེས་པའི་བར་གསུངས། གཉིས་པ་སྟོན་པ་ལ། ཕྱག་འཚལ་བའི་གནས་མུན་
ཁྲོད་དུ་ཕྱག་དང་བཅས་པའི་ཚིག་བརྗོད་པར་བྱའོ། །ཞེས་པ་ནས། རབ་
，431 •



པཎ་ཆེན་བདེ་ལེགས་ཉི་མས་མཛད།
ཏུ་བྱུང་བའི་གནས་སུ་དུས་སྟོན་བྱ་བ་ཆོས་དང་མཐུན་ནོ། །ཞེས་པའི་བར་
གསུངས། འདུལ་བ་མདོར་བསྡུས་ཏེ་སྟོན་པ་ལ། མི་རུང་བ་དང་མཐུན་ལ་རུང་
བ་དང་འགལ་བ་ནི་རུང་བ་མ་ཡིན་པར་བསྡུའོ། །ཕྱི་མ་ང་ང་མཐུན་ལ་སྔ་མ་
དང་འགལ་བ་ནི་རུང་བར་རོ། །ཞེས་གསུངས། འདིའི་སྐབས་སུ་ཕྱག་བྱ་བའི་
རྣམ་གཞག་གཙུག་ལག་ཁང་གང་དུ་བརྩེག་པའི་གནས་བསྟན་པ། ཁང་པའི་
རྩིག་པ་ལ་ཚོན་ཇི་ལྟ་བུས་བྱུག་པ། སྒོ་ཁང་དུ་འཁོར་བའི་འཁོར་ལོ་ཆ་ལྔ་པ་བྲི་
ཚུལ། མཆོད་རྟེན་བྱ་ཚུལ་ལོ། །དང་པོ་ཡོད་དེ། དཀོན་མཆོག་གསུམ་དང་
སོ་སོར་ཐར་པའི་སྡོམ་པ་མཆོག་དང་། བསླབ་པ་མ་ཉམས པ་རྒན་པ་ ་ སོགས་
ལ་རབ་ཏུ་བྱུང་བས་གཅེར་བུ་དང་གོས་གཅིག་པ་དང་ཟས་ཀྱིས་སྦགས་པ་མ་
ཡིན་པས་ཡན་ལག་ལྔ་ས་ལ་གཏུགས་པའམ། རྒྱུད་པ་ནས་འཁྱུད་པའི་ཕྱག་བྱ་
བར་གནང་སྟེ། ཞེས་ཁྱད་པར་དུ་བྱས་པའི་དགོས་པ་མཐོང བའི་ཕྱིར། ཕྱག་
འཚལ་བའི་ཡུལ་ཡང་ཉལ་བ་དང་། ཟས་ཀྱིས་སྦགས་པ་སོགས་མ་ཡིན་པ་
དགོས་སོ། །གཉིས་པ་ཡོད་དེ། སེམས་ཅན་མང་པོ་བསོད་ནམས་གསོག་པའི་
ཕྱིར་དུ་སྐྱེ་བོ་མང་པོ་འདུ་བའི་ས་དང༌། རང་ཉིད་ཐོས་བསམ་འཕེལ་བའི་
དབང་དུ་བྱ་སྐྱེ་བོའི་རྒྱུན་ལུགས་དང་ཀླག་ཅོར་ཆུང་བའི་གནས་སུ་བརྩིགས་་་་
པར་བྱ་བ་ཡིན་པའི་ཕྱིར། གསུམ་པ་ཡོད་དེ། ཟད་པར་གྱི་ཏིང་ངེ་འཛིན་སྐྱེ་སླ་
བའི་ཕྱིར་དུ་སྔོན་པོ་སོགས་ཚོན་སྣ་ལྔས་བྱུག་པར་བྱ་བ་ཡིན་པའི་ཕྱིར། བཞི་
པ་ཡོད་དེ། གཙུག་ལག་ཁང་གི་སྒོ་ཁང་དུ་མི་རྟག་པ་སྟེ། སྲིན་པོའི་གཟུགས་
ཀྱིས་བཟུང་བའི་དཀྱིལ་( ༤༥ བ)འཁོར་ཆ་ལྔ་པ་བྲི་ལ། དེའི་སྟེང་གི་ཆ་ལ་ལྷའི་
འགྲོ་བ་བྲི། བར་ལ་གླིང་བཞིའི་མིའི་འགྲོ་བ་པ་དང༌། འོག་ཏུ་ངན་་སོང་
གསུམ་གྱི་གཟུགས་བརྙན་བྲི། དེའི་མཐའ་སྐོར་དུ་རྟེན་འབྲེལ་ཡན་ལག་བཅུ་
གཉིས་མ་རིག་པ་རྒན་མོ་ལོང་བ་ལྟ་བུའི་ཚུལ་དུ་བྲིས་པ་སོགས་དང་། དབུས་
སུ་འདོད་ཆགས་ཕུག་རོན། ཞེ་སྡང་སྦྲུལ། གཏི་མུག་ཕག་གི་རྣམ་པར་བྲིས་
，132 ，



འདུལ་བའི་དགོངས་འགྲེལ་སྐལ་བཟང་ནོར་བུའི་ཕྲེང་བ་ལས་གཞི་སྨད།
པ་སོགས་དང༌། དེའི་སྟེང་དུ་སངས་རྒྱས་མྱ་ངན་ལས་འདས་པའི་མཛད་པ་
སོགས་དང་། འོག་ཏུ། བརྩམ་པར་བྱ་ཞིང་དབྱུང་བར་བྱ། །ཞེས་སོགས་ཚིགས་
བཅད་གཅིག་བྲི་བ་སོགས་བྱའོ། །ལྔ་པ་མཆོད་རྟེན་ཇི་ལྟར་བྱ་བའི་ཚུལ་ཡོད་
དེ། གཙང་ཁང་ཅན་དང་ཀ་བ་ལྟ་བུའི་མཆོད་རྟེན་རྣམས་བྱ་བ་ཡིན་པའི་ཕྱིར།
དེ་ལྟར་མཆོད་རྟེན་བྱས་པ་ལ་དགོས་པ་ཡོད་དེ། སྐྱེ་བོ་མང་པོ་བསོད་ནམས་
གསོག་པ་དང༌། སངས་རྒྱས་ཀྱི་བསྟན་པ་འཕེལ་རྒྱས་སུ་བྱེད་པའི་དགོས་པ་
ཡོད་པའི་ཕྱིར། །
མཇུག་བྱང་།
༈ ལྷར་བཅས་འགྲོ་བའི་འདྲེན་མཆོག་ཐུབ་དབང་ནས། །ལེགས་རྒྱུད་རྒྱ་
བོད་འདུལ་བ་འཛིན་རྣམས་དང་། །ཁྱད་པར་འཕགས་མཆོག་ཡོན་ཏན་འོད་
དང་ནི། །ཐུབ་དབང་གཉིས་པ་ཀུན་མཁྱེན་ཙོང་ཁ་པ། །བཀའ་དྲིན་མཉམ་
མེད་འཇམ་དབྱངས་སྤྲུལ་པའི་སྐུ། །རྗེ་བཙུན་ཆོས་ཀྱི་རྒྱལ་མཚན་ལ་སོགས་པ། །
དངོས་དང་བརྒྱུད་པའི་བླ་མ་རྣམས་ལ་འདུད། །སྐུ་བཞིའི་བང་རིམ་བཞི་ལྡན་
ཐུབ་དབང་ལ། །འཕགས་ཚོགས་འདུལ་འཛིན་གསེར་རིས་བསྐོར་རྣམས་ཀྱི། །
གཞི་རྟེན་འདུལ་བའི་སྡེ་སྣོད་འཛིན་མའི་ཁྱོན། །གསལ་བྱེད་རྣམ་བཤད་ནམ་
མཁའི་ནོར་བུ་འདིའི། །ལུང་རིགས་འོད་ཀྱིས་ལོག་རྟོག་མུན་པ་སེལ། །མཁས་
པའི་དགོངས་པ་པདྨོ་ཁ་ཕྱེ་བས། །འདུལ་བའི་ཚིག་དོན་ལེགས་པར་བཤད་
ལགས་མོད། །འཕགས་པའི་དགོངས་པ་སྐྱེ་བོས་རྟོགས་དཀའ་བས། །ནོངས་
པའི་ཚོགས་གང་འཕགས་དང་མཁས་ལ་བཤགས། །འདིར་འབད་དགེ་བ་ཉལ་
འགྲོ་གངྒཱའི་རྒྱུན། །སྐྱེ་འཕགས་རྣམ་དཀར་ཆུ་ཀླུང་བྱེ་བ་དང་། །ལྷན་ཅིག་ཀུན་
མཁྱེན་རྒྱ་མཚོར་འཇུག་གྱུར་ཅིག །ཅེས་འདུལ་བའི་སྡེ་སྣོད་མཐའ་དག་པའི་
དགོངས་པ་ཕྱིན་ཅི་མ་ལོག་པར་འགྲེལ་པར་བྱེད་པ་བློ་གསལ་ནོར་བུའི་ཕྲེང་་་
• 133 •



པཎ་ཆེན་བདེ་ལེགས་ཉི་མས་མཛད།
བ་ཞེས་བྱ་བ་འདི་ནི། ཤཱཀྱའི་དགེ་སློང་བདེ་ལེགས་ཉི་མས་སེ་ར་ཐེག་ཆེན་
གླིང་དུ་སྦྱར་བ་ལས་སླར་ཡང་( ༤༦ན)རྗེ་ཉིད་ཀྱི་བཀའ་འབངས་ཐ་ མ་ཤཱཀྱའི་
དགེ་སློང་ནམ་མཁའ་རྒྱལ་མཚན་གྱིས་གཞི་སྨད་ཀྱི་ཆ་འདི་རྣམས་ཅུང་ཟད་་་
བསྡུས་ཤིང༌། ཁ་སྐོང་དགོས་པ་རྣམས་ཁ་བསྐང་བ་དང་ཡིག་མཁན་གྱི་བྲིས་
ནོར་བ་རྣམས་དག་པར་བཅོས་པ་འདིས་ཀྱང་རྒྱལ་བའི་བསྟན་པ་དར་ཞིང་་་
རྒྱས་ལ་ཡུན་རིང་དུ་གནས་པར་གྱུར་ཅིག། །། །
གང་གང་སྲིད་ལས་སོ་སོར་ཐར་བྱེད་པ། །ཚུལ་མིན་ཉེ་བར་འགོག་པའི་
ཁྲིམས་ཀྱི་གཞིར། །འཇུག་དང་དེ་ཡི་མི་མཐུན་ཕྱོགས་ལྡོག་སྟེ། །དགག་སྒྲུབ་
གནང་བའི་བསླབ་བྱ་ཕྲ་མོ་ཡང་། །ཡུལ་དུས་ཀུན་ཏུ་ཇི་བཞིན་བསྲུང་བའི་
ཚུལ། །ལུང་མདོའི་ཚིག་དོན་གཏིང་ཟབ་རྒྱ་ཆེ་བ། །གསལ་བསྡུད་ལེགས་བཤད་
ཉིན་མོར་བྱེད་པ་འདི། །མཆོད་དང་དེར་འཇུག་བྱ་བ་ཡར་ཟླར་འགྲན། །
དེའི་མཐུས་ཁྲིམས་ལྡན་ཀློག་དང་སྤོང་བ་པ། །མཁས་བཙུན་་བཟང་སྒྲུབ་རྣམ་
འགྱུར་མཆོག་ཡངས་ཅན། །ལྷར་བཅས་བསོད་ནམས་ཞིང་དུ་ཆེས་དར་ཞིང༌། །
ཀུན་གྱི་ཕན་བདེའི་གཞི་འབྲས་རྒྱས་གྱུར་ཅིག །དགེ་ལེགས་འཕེལ།། །།
，4:3:4 •



༄༅། ། གངས་ཅན་ཁྱད་ནོར་དཔེ་ཚོགས་ཆེན་མོའི་བསྡུ་སྒྲིག་དང་
ལས་ཞུགས་མི་སྣའི་མཚན་ཐོ།
བློ་བཟང་བསྟན་འཛིན། ལྷག་པ། དབང་གྲགས།
བློ་བཟང་ཆོས་འབྱོར། བློ་བཟང་འཕགས་མཆོག །
རྒྱལ་མཚན་བྱམས་པ། ཚེ་བརྟན་རྡོ་རྗེ། བློ་བཟང་དམ་ཆོས།
ཕུན་ཚོགས་ཚོགས་གཉིས། བྱམས་པ་རབ་འབྱམས། ཡེ་ཤེས།
ལྷག་པ་ཚེ་རིང༌། བློ་བཟང་འཇིགས་མེད། བུ་ཆུང་། འཕྲིན་ལས།
བསམ་གྲུབ། བསྟན་འཛིན་ཤེས་རབ། སྐལ་ལྡན། བསོད་ནམས།
ཀླུ་སྒྲུབ། རྡོ་རྗེ་མཚོ། ཚེ་རིང་ཆོས་སྒྲོན། ལྷ་སྐྱིད། ལྷག་པ་སྒྲོལ་མ།
བ སོད་ནམས་དབྱངས་ཅན། བྱམས་པ་ཆོས་སྒྲོན། བཀྲ་གཡང་།
སྐལ་བཟང་ལྷ་མོ། བདེ་སྐྱིད་སྒྲོལ་དཀར། སྒྲོལ་མ་ལྷ་འཛོམས།



གངས་ཅན་ཁྱད་ནོར་དཔེ་ཚོགས།
པོད་ཕྲེང་བཞི་བརྒྱ་གོ་གཉིས།
